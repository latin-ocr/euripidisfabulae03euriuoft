BAKXAI

Δι. θύρσον γε χειρὶ καὶ νεβροῦ στικτὸν δέρας. 835
ΙΙε. οὐκ ἂν δυναίμην θῆλυν ἐνδῦναι στολήν.

Δι. ἀλλ’ αἷμα θήσεις συμβαλὼν βάκχαις μάχην.

Πε. ὀρθῶς· μολεῖν χρὴ πρῶτον εἰς κατασκοπήν.κη

Δι. σοφώτερον γοῦν ἢ κακοῖς θηρᾶν κακά. J
Πε. καὶ πῶς δι’ ἄστεως εἶμι Καδμείους λαθών; 840

Δι. ὁδοὺς ἐρήμους ἴμεν· ἐγὼ δ’ ἡγήσομαι.
Πε. πᾶν κρεῖσσον ὥστε μὴ ’γγελᾶν βάκχας ἐμοί.
’ ἐλθόντ’ ἐς οἴκους . . . ἂν δοκῇ βουλεύσομαι.

Δι. ἔξεστι· πάντῃ τό γ’ ἐμὸν εὐτρεπὲς πάρα.

Πε. στείχοιμ’ ἄν· ἢ γὰρ ὅπλ’ ἔχων πορεύσομαι 845
ἦ τοῖσι σοῖσι πείσομαι βουλεύμασιν.

Δι. γυναῖκες, ἀνὴρ ἐς βόλον καθίσταται, 848
ἥξει δὲ βάκχας, οὗ θανὼν δώσει δίκην. 847

Διόνυσε, νῦν σὸν ἔργον· οὐ γὰρ εἶ πρόσω·

τεισώμεθ’ αὐτόν. πρῶτα δ’ ἔκστησον φρενῶν» 850
ἐνεὶς ἐλαφρὰν λύσσαν· ὡς φρονῶν μὲν εὗ
οὐ μὴ θελήσῃ θῆλυν ἐνδῦναι στολήν,
ἔξω δ’ ἐλαύνων τοῦ φρονεῖν ἐνδύσεται.
χρῄζω δέ νιν γέλωτα Θηβαίοις ὀφλεῖν
γυναικόμορφον ἀγόμενον δι’ ἄστεως 855
ἐκ τῶν ἀπειλῶν τῶν πρίν, αἷσι δεινὸς ἦν.
ἀλλ’ εἶμι κόσμον ὅνπερ εἰς ”Ἀιδου λαβὼν
ἄπεισι μητρὸς ἐκ χεροῖν κατασφαγείς,
Πενθεῖ προσάψων· γνώσεται δὲ τὸν Διὸς
Διόνυσον, ὃς πέφυκεν ἐν τέλει θεός, 860
δεινότατος, ἀνθρώποισι δ’ ἠπιώτατος.

835 ’γε Hermann τ τε Ρ 838 ἐς hic P 840 καδμίους P:
corr. p 842 ’γ’γελᾶν Pierson Reiske : ’γελᾶν Ρ 843 et 844
paragraphos, 845 ἆγγ. praescr. P z corr. Heath 843 ἐλθών ’γ’ Nauck
ἃν] ἂν Ρ 844 εὐτρεπὲς Canter : εὐπρεπὲς Ρ 846 τοῖς σοῖσι
πείθομαι P: corr. Musurus 847 post 848 trai. Musgrave: delet
Middendorf z sirecte positus, sortasse ἥξεις . . . δώσεις ἀνὴρ Ρ
848 βάκχαις Lenting 851 λίσσαν P: corr. p 852 θελήσει
Ρ 854 ὄφλειιι Ρ 855 ἄστεος Ρ 856 ante 855 trai.
Wecklein 857 ἄδου Ρ 860 ἐν τέλει θεός-ττελείως θεός

