ΕΥΡΙΠΙΔΟΥ

Ετ. καὶ μὴν ἐγὼ σ’ ἔχρῃζον εἰσιδεῖν, Κρέον· 700
πολλῷ γὰρ ηὗρον ἐνδεεῖς διαλλαγάς
ὡς ἐς λόγους συνῆψα Πολυνείκει μολών.

Κρ. ἤκουσα μεῖζον αὐτὸν ἢ Θήβας φρονεῖν,
κήδει τ’ Ἀδράστου καὶ στρατῷ πεποιθότα.
ἀλλ’ ἐς θεοὺς χρὴ ταῦτ’ ἀναρτήσαντ’ ἔχειν· 705
ἃ δ’ ἐμποδὼν μάλιστα, ταῦθ’ ἥκω φράσων.

Ετ. τὰ ποῖα ταῦτα; τὸν λόγον γὰρ ἀγνοῶ.

Κρ. ἥκει τις αἰχμάλωτος Ἀργείων πάρα.

’ Ετ. λέγει δὲ δὴ τί τῶν ἐκεῖ νεώτερον;

Κρ. μέλλειν [πέριξ πύργοισι Καδμείων πόλιν 710
ὅπλοις] ἑλίξειν αὐτίκ’ Ἀργείων στρατόν.

Ετ. ἐξοιστέον τᾶρ’ ὅπλα Καδμείων πόλει.

Κρ. ποῖ; μῶν νεάζων οὐχ ὁρᾷς ἃ χρή σ’ ὁρᾶν;

Er. ἐκτὸς τάφρων τῶνδ’, ὡς μαχουμένους τάχα.

Κρ. σμικρὸν τὸ πλῆθος τῆσδε γῆς, οἳ δ’ ἄφθονοι. '715

Ετ. ἐγῷδα κείνους τοῖς λόγοις ὄντας θρασεῖς.

Κρ. ἕχει τιν’ ὄγκον τᾶργος Ἑλλήνων πάρα.

Ετ. θάρσει· τάχ’ αὐτῶν πεδίον ἐμπλήσω φόνου.

Κρ. θέλοιμ’ ἄν· ἀλλὰ τοῦθ’ ὁρῶ πολλοῦ πόνου.

Ετ. ὡς οὐ καθέξω τειχέων ἔσω στρατόν. 720

Κρ. καὶ μὴν τὸ νικᾶν ἐστι πᾶν εὐβουλία.

Ετ. βούλῃ τράπωμαι δῆθ’ ὁδοὺς ἄλλας τινάς;

Κρ. πάσας γε, πρὶν κίνδυνον εἰς ἅπαξ μολεῖν.

Ετ. εἰ νυκτὸς αὐτοῖς προσβάλοιμεν ἐκ λόχου;

Κρ. εἴπερ σφαλείς γε δεῦρο σωθήσῃ πάλιν. 725

700 Κρέων M: corr. M⁴3 701 πολλῶν Byzantini (πολλῷ Σ) 702 ὡς
codd. et Σ : ἃς ve] ὧν Wecklein 706 ἃ δ’] ἅμ’ Α, sed suprascr. ἐν-

μέσω φράσον Ρ 708 τίς Α Β 709 δήτι Μ Β V 710, 71 1 verba uncis
inclusa del. Wilamowitz et Verrall 710 πόλει 1³‚sed ει in ras. 711
lineolam praef. L 7 ¹3 ποῖ] πῆ L 716 ἐγὼ οὐδὲ videtur invenisse unus Σ
τοῖς] τοὺς Σ idem ὅνταΑ 717 τ’ ἄργος Μ Ρ et Σ unus ni fallor:
ἄργος rell. et lemma Σ 720 ὡς] ὡ primitus M : πῶς primitus A
ἔσω L : εἵσω rell. 721 νικᾶν γ’ Lenting εὐβουλῖαι Β : εὐβουλίας
sortasse Σ ’”εὐβουλιάς ἐστί ct ἐν εὐβουλίᾳ ἐστί) 723 εἰσάπαξ Α V L P
724 εἰ] ἧ L προσβάλοιμεν] προσβάλλοιμεν VL: προβάλοιμεν Μ
725 γε σφαλείς ’γε V σφαλῆις et δεύρω ct πόλιν Μ : πάλιν Μ2 σωθεῖση P

