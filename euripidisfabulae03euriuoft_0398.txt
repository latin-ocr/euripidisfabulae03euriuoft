ΕΥΡΙΠΙΔΟΥ

αἴσχιστα· καίτοι δὶς τόσον κακὸν τόδε·
θανεῖν γὰρ εὐκλεῶς μέν, εἶ θανεῖν χρεών,
λυπρὸν μὲν οἶμαι τῷ θανόντι-πῶς γὰρ οὕ;--
τοῖς ζῶσι δ’ ὄγκος καὶ δόμων εὐδοξία. 760
ἡμεῖς δ’ ἀβούλως κάκλεῶς ὀλώλαμεν.
ἐπεὶ γὰρ ἡμᾶς ηὕνασ’ Ἑκτόρεια χείρ,
ξύνθημα λέξας, ηὕδομεν πεδοστιβεῖ
κόπῳ δαμέντες, οὐδ’ ἐφρουρεῖτο στρατὸς
φυλακαῖσι νυκτέροισιν, οὐδ’ ἐν τάξεσιν 765
ἔκειτο τεύχη, πλῆκτρά τ’ οὐκ ἐπὶ ζυγοῖς
ἵππων καθήρμοσθ’. ὡς ἄναξ ἐπεύθετο
κρατοῦντας ὑμᾶς κάφεδρεύοντας νεῶν
πρύμναισι· φαύλως δ’ ηὕδομεν πεπτωκότες.
κάγὼ μελούσῃ καρδίᾳ λήξας ὕπνου 770
πώλοισι χόρτον, προσδοκῶν ἑωθινὴν
ζεύξειν ἐς ἀλκήν, ἀφθόνῳ μετρῶ χερί.
λεύσσω δὲ φῶτε περιπολοῦνθ’ ἡμῶν στρατὸν
πυκνῆς δι’ ὄρφνης· ὡς δ’ ἐκινήθην ἐγώ,
ἐπτηξάτην τε κάνεχωρείτην πάλιν· 775
ἤπυσα δ’ αὐτοῖς μὴ πελάζεσθαι στρατῷ,
κλῶπας δοκήσας συμμάχων πλάθειν τινάς.
οἳ δ’ οὐδέν· οὐ μὴν οὐδ’ ἐγὼ τὰ πλείονα.
ηὗδον δ’ ἀπελθὼν αὖθις ἐς κοίτην πάλιν.
καί μοι καθ’ ὕπνον δόξα τις παρίσταται· 780
ἵππους γὰρ ἃς ἔθρεψα κάδιφρηλάτουν

757 αἰσχίστας primitus P 762 εὕνασ’ ἑκτορεῖα χείρ Harl. et
suprascr. L1: idem sed ἑκτορία L P: ἑκτορέα χεὶρ εὔνοια-ενι corr. DIndorf
763 σύνθημα V πεδοστιβεῖς codd. ε corr. Morstadt 764 κόμπῳ
L Ρ z corr. p 765 τάξαισιν V 766 πλῆκτρα] κλῇθρα Musgrave
757 ἐπύθετο V 768 ἡμᾶς fortasse primitus P νηῶν V
769 πρύμνῃσι V 770 λήξας] ζήλοις primitus V 771 ἑωθινοὺς
Kirchhoff 772 ἐς V: πρὸς I„ P μέτρῶ (Sic) L: μέτρω V P

773 στρατῶ V 775—782 numeris (οι-η) in margine appositis hoc
ordine esse legendos : 76, 75, 80, 81, 77, 78, 79, 82 monet V2: et sic
dispositos habet Haun. nisi quod 779 ante 780 ibi stat : utique falso
775 κάνεχωρήτην V 776 ἄπυσα δ’ αὐτοὺς μὴ πλάθειν στρατῷ V
778 οὐδ’ V: οἶδ’ L P 779 ἐς hic V 781 vacuum relictum
dein explevit ut videtur V¹² ἃς L P: οὓς V καὶ διφρηλάτουν I. P

