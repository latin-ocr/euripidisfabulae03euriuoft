BAKXAI

πρῶτον μὲν αὐτοῦ χερμάδας κραταιβόλους
ἔρριπτον, ἀντίπυργον ἐπιβᾶσαι πέτραν,
ὄζοισί τ’ ἐλατίνοισιν ἠκοντίζετο.
ἄλλαι δὲ θύρσους ἵεσαν δι’ αἰθέρος
Πενθέως, στόχον δύστηνον· ἀλλ’ οὐκ ἤνυτον. 1100
κρεῖσσον γὰρ ὕψος τῆς προθυμίας ἔχων
καθῆσθ’ ὁ τλήμων, ἀπορίᾳ λελημμένος.
τέλος δὲ δρυΐνους συγκεραυνοῦσαι κλάδους
ῥίζας ἀνεσπάρασσον ἀσιδήροις μοχλοῖς.
ἐπεὶ δὲ μόχθων τέρματ’ οὐκ ἐξήνυτον, 1105
ἔλεξ’ Ἀγαύη· Φέρε, περιστᾶσαι κύκλῳ
πτόρθου λάβεσθε, μαινάδες, τὸν ἀμβάτην
θῆρ’ ὡς ἕλωμεν, μηδ’ ἀπαγγείλῃ θεοῦ
χοροὺς κρυφαίους. αἳ δὲ μυρίαν χέρα
προσέθεσαν ἐλάτῃ κάξανέσπασαν χθονός· 1110
ὑψοῦ δὲ θάσσων ὑψόθεν χαμαιριφὴς
πίπτει πρὸς οὖδας μυρίοις οἰμώγμασιν
Πενθεύς· ’κακοῦ γὰρ ἐγγὺς ὢν ἐμάνθανεν.
πρώτη δὲ μήτηρ ἧρξεν ἱερέα φόνου
καὶ προσπίτνει νιν· ὃ δὲ μίτραν κόμης ἄπο 1115
ἔρριψεν, ὥς νιν γνωρίσασα μὴ κτάνοι
τλήμων Ἀγαύη, καὶ λέγει, παρηίδος
ψαύων· Ἐγώ τοι, μῆτερ, εἶμί, παῖς σέθεν
Πενθεύς, ὃν ἔτεκες ἐν δόμοις Ἐχίονος·
οἴκτιρε δ’ ὦ μῆτέρ με, μηδὲ ταῖς ἐμαῖς 1120
ἁμαρτίαισι παῖδα σὸν κατακτάνῃς.
ἣ δ’ ἀφρὸν ἐξιεῖσα καὶ διαστρόφους
κόρας ἑλίσσουσ’, οὐ φρονοῦσ’ ἃ χρὴ φρονεῖν,
1096 κραταιβόλους Chr. Pat. 667 : κραταιβόλους P 1098 τ’ Her-
mann: δ’ Ρ 1099 ἄλλαι Brodeau: ἄλλοι Ρ 1100 στόχον Reiske:

’τ’ ὄχον Ρ 1102 καθῆστο τλῆμον Ρ; corr. Brunck Musurus λε-
λημμένος Musgrave: λελησμένος Ρ 1103 δρυΐνοις συντριαινοῦσαι
κλάδοις Hartung: lectio dubia 1104 ἀνεσπάρασον Ρ 1111 χα-
μαιριφὴς vel χαμαὶ ῥιφεὶς Chr. Pat. 1430 ε χαμαιπετὴς Ρ 1114 ἱερέα
cf. Or, 261 2 ἵερεία Ρ 1115 προσπιτνεΐ Ρ 1116 κτάνη Ρ

