EAENH

κτεῖν’, εἰ δοκεῖ σοι· δυσκλεᾶς γὰρ οὐ κτενεῖς·

μᾶλλόν γε μέντοι τοῖς ἐμοῖς πείθου λόγοις,

ἵν’ ᾗς δικαία καὶ δάμαρτ’ ἐγὼ λάβω. 993
Xo. ἐν σοὶ βραβεύειν, ὦ νεᾶνι, τοὺς λόγους·

οὕτω δὲ κρῖνον, ὡς ἄπεισιν ἁνδάνῃς.
Θὲ. ἐγὼ πέφυκά τ’ εὐσεβεῖν καὶ βούλομαι,

φιλῶ τ’ ἐμαυτήν, καὶ κλέος τούμοῦ πατρὸς

οὐκ ἂν μιάναιμ’, οὐδὲ συγγόνῳ χάριν 1000

δοίην ἂν ἐξ ἧς δυσκλεὴς φανήσομαι.

ἔνεστι δ’ ἱερὸν τῆς δίκης ἐμοὶ μέγα

ἐν τῇ φύσει· καὶ τοῦτο Νηρέως πάρα

ἔχουσα σῴζειν Μενέλεων πειράσομαι.

‘'Hpq, δ’ ἐπείπερ βούλεταί σ’ εὐεργετεῖν, 1005

ἐς ταύτὸν οἴσω ψῆφον· ἡ Χάρις δ’ ἐμοί,

ἵλεως μὲν ε’ίη, ξυμβέβηκε δ’ οὐδαμοῦ·

πειράσομαι δὲ παρθένος μένειν ἀεί.

ἃ δ’ ἀμφὶ τύμβῳ τῷδ’ ὀνειδίζεις πατρί,

ἡμῖν ὅδ’ αὐτὸς μῦθος. ἀδικοίημεν ἄν, 1010

εἰ μὴ ἀποδώσω· καὶ γὰρ ἂν κεῖνος βλέπων

ἀπέδωκεν ἂν σοὶ τήνδ’ ἔχειν, ταύτῃ δὲ σέ.

καὶ γὰρ τίσις τῶνδ’ ἐστὶ τοῖς τε νερτέροις

καὶ τοῖς ἄνωθεν πᾶσιν ἀνθρώποις· ὁ νοῦς

τῶν κατθανόντων ζῇ μὲν οὔ, γνώμην δ’ ἔχει 1015

ἀθάνατον εἷς ἀθάνατον αἰθέρ’ ἐμπεσών.

ὡς οὖν παραινῶ μὴ μακράν, σιγήσομαι
ἆ μου καθικετεύσατ’, οὐδὲ μωρίᾳ
ξύμβουλος ἔσομαι τῇ κασιγνήτου ποτέ.

εὐεργετῶ γὰρ κεῖνον οὐ δοκοῧσ’ ὅμως, 10²0

993 δυσκλεᾶς Wilamowitz : δυσκλεῶς L P τ δυσκλεᾶ BarneS 994
πιθοῦ Dindorf 997 κρῖνον L Ρ2 : κρίνειν Ρ ⁷ 1001 φανήσεται
Badharn 1002 ἱρὸν Ρ 1004 μενέλεως L P: corr. Brodeau
1005 ‘'Hpa LP 1006 ἡ Κύπρις Canter δέ μοι vulgo
1007 συμβέβηκε LP: ξυμβέβηκα Herwerden 1010 αὐτὸς LP
ἀδικοίην νιν ἂν Porson 1012 τήνδ’ Reiske z τήν γ’ L P 1013 τίσεις
P: corr. p 1017 περαίνω Stephanus 1019 τῇ Dobree:

τοῦ LP

