ΒᾹΚΧΑΙ

Πε. λέγ’, ὡς ἀθῷος ἐξ ἐμοῦ πάντως ἔσῃ.
τοῖς γὰρ δικαίοις οὐχὶ θυμοῦσθαι χρεών.
ὅσῳ δ’ ἂν εἴπῃς δεινότερα βακχῶν πέρι,
τοσῷδε μᾶλλον τὸν ὑποθέντα τὰς τέχνας 675
γυναιξὶ τόνδε τῇ δίκῃ προσθήσομεν.

Αγ. ἀγελαῖα μὲν βοσκήματ’ ἄρτι πρὸς λέπας
μόσχων ὑπεξήκριζον, ἡνίχ’ ἥλιος
ἀκτῖνας ἐξίησι θερμαίνων χθόνα.
ὁρῶ δὲ θιάσους τρεῖς γυναικείων χορῶν, 630
ὧν ἦρχ’ ἑνὸς μὲν Αὐτονόη, τοῦ δευτέρου ’
μήτηρ Ἀγαύη σή, τρίτου δ’ Ἰνὼ χοροῦ.
ηὗδον δὲ πᾶσαι σώμασιν παρειμέναι,
αἲ μὲν πρὸς ἐλάτης νῶτ’ ἐρείσασαι φόβην,
αἳ δ’ ἐν δρυὸς φύλλοισι πρὸς πέδῳ κάρα 685
εἰκῇ βαλοῦσαι σωφρόνως, οὐχ ὡς σὺ φῂς
ᾠνωμένας κρατῆρι καὶ λωτοῦ ψόφῳ
θηρᾶν καθ’ ὕλην Κύπριν ἠρημωμένας.

ἡ σὴ δὲ μήτηρ ὠλόλυξεν ἐν μέσαις

σταθεῖσα βάκχαις, ἐξ ὕπνου κινεῖν δέμας, 690
μυκήμαθ’ ὡς ἤκουσε κεροφόρων βοῶν.
αἳ δ’ ἀποβαλοῦσαι θαλερὸν ὀμμάτων ὕπνον
ἀνῇξαν ὀρθαί, θαῦμ’ ἰδεῖν εὐκοσμίας,
νέαι παλαιαὶ παρθένοι τ’ ἔτ’ ἄζυγες.
καὶ πρῶτα μὲν καθεῖσαν εἰς ὤμους κόμας 695
νεβρίδας τ’ ἀνεστείλανθ’ ὅσαισιν ἁμμάτων
σύνδεσμ’ ἐλέλυτο, καὶ καταστίκτους δορὰς
ὄφεσι κατεζώσαντο λιχμῶσιν γένυν.

673 del. Nauck, cl. sr. 287. 1 675 τὰς L: om. P 678 βό-
σκων Sandys 680 γυναικίων Ρ 681 τοῦ Scaliger: τοῦ δὲ L Ρ
682 τρίτου Musurus, et teste Wilamowitzio primitus L: τρίτη L P:
τρίτη δ’ Ἰνὼ τρίτου Hermann 683 εὗδον L P 684 νῶτον
primitus L 687 οἰνωμένοις L P ε corr. Elmsley ψήφῳ P: corr. p
688 ὴρεμωμένας P: ἠρημωμένην Wecklein 694 τ’ ἔτ’ ἄζυγες ex
Chr. Pat. 1834 Musgrave: τε κᾶζνγες L Ρ 696 ὀμμάτων Ρ
698 λιχμῶσιν Heath: λιχμῶσαν L P γέναν Ρ

