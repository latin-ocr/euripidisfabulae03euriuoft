ΕΥΡΙΠΙΔΟΥ

Πυλάδην δρόμῳ στείχοντα Φωκέων ἄπο,
ἡδεῖαν ὄψιν· πιστὸς ἐν κακοῖς ἀνὴρ
κρείσσων γαλήνης ναυτίλοισιν εἰσορᾶν.
ΠΥᾹΑΔΗΣ
θᾶσσον ᾗ με χρῆν προβαίνων ἱκόμην δι’ ἄστεως,
σύλλογον πόλεως ἀκούσας, τὸν δ’ ἰδὼν αὐτὸς σαφῶς, 730
ἐπὶ σὲ σύγγονόν τε τὴν σήν, ὡς κτενοῦντας αὐτίκα.
τί τάδε; πῶς ἕχεις; τί πράσσεις, φίλταθ’ ἡλίκων ἐμοὶ
καὶ φίλων καὶ συγγενείας,· πάντα γὰρ τάδ’ εἶ σύ μοι.
Ορ. οἰχόμεσθ’, ὡς ἐν βραχεῖ σοι τάμὰ δηλώσω κακά.
Πυ. συγκατασκάπτοις ἂν ἡμᾶς· κοινὰ γὰρ τὰ τῶν φίλων. 735
Ορ. Μενέλεως κάκιστος ἐς ἐμὲ καὶ κασιγνήτην ἐμήν.
Πυ. εἰκότως, κακῆς γυναικὸς ἄνδρα γίγνεσθαι κακόν.
Ορ. ὥσπερ οὐκ ἐλθὼν ἔμοιγε ταύτὸν ἀπέδωκεν μολών.
Πυ. ἦ γάρ ἐστιν ὡς ἀληθῶς τήνδ’ ἀφιγμένος χθόνα,-
Op* χρόνιος· ἀλλ’ ὅμως τάχιστα κακὸς ἐφωράθη φίλοις. 740
Hv. καὶ δάμαρτα τὴν κακίστην ναυστολῶν ἐλήλυθεν;
Ορ. οὐκ ἐκεῖνος, ἀλλ’ ἐκείνη κεῖνον ἐνθάδ’ ἤγαγεν.
Πυ. ποῦ ’στιν ἢ πλείστους Ἀχαιῶν ὤλεσεν γυνὴ μία;
Ορ. ἐν δόμοις ἐμοῖσιν, εἰ δὴ τούσδ’ ἐμοὺς καλεῖν χρεών.
Πυ. σὺ δὲ τίνας λόγους ἔλεξας σοῦ κασιγνήτῳ πατρός; 745
Ορ. μή μ’ ἰδεῖν θανόνθ’ ὑπ’ ἀστῶν καὶ κασιγνήτην ἐμήν.
Πυ. πρὸς θεῶν, τί πρὸς τάδ’ εῖπε,· τόδε γὰρ εἰδέναι θέλω.
Ορ. εὐλαβεῖθ’, ὃ τοῖς φίλοισι δρῶσιν οἱ κακοὶ φίλοι.
Πυ. σκῆψιν ἐς ποίαν προβαίνωνς τοῦτο πάντ’ ἔχω μαθών.
Ορ. οὗτος ἦλθ’, ὁ τὰς ἀρίστας θυγατέρας σπείρας πατήρ. 750

729 ᾖ Bruhn ε ἢ codd. με χρῆν Μ : μ’ ἐχρῆν rell. δι’ ἄστεος
A B V L Ρ ; προάστεος M 730 τὸν δ’ εἶδον primitus B τόνδ’, ἰδών
τ’ Hartung 731 κτανοῦντας primitus V 732 φίλτατ’ ἡλίκων
M: φίλτατ’ ἀνθρώπων omisso ἐμοὶ V 734 σοι om. L: add. l
736 εἷς ἐμὲ Α Β V L P : εἷς ’με Μ 737 εἰκότως] εἰκὸς ἧν Hermann
γενέσθαι in ’γίνεσθαι mutatum B 738 ὅσπερ M² 740 χρόνιος om. P
741 ναυστολήσων Ρ 744 δόμοισι τοῖς ἐμοῖσιν Ρ 747 τοῦτο
’γὰρ εἰδέναι ποθῶ V 748 εὐλαβεῖθ’] ηὗλαβεῖθ’ 13²: εὐλαβεῖσθ’
Β V : εὐλαβοῑθ’ primitus P 749 ἐς hic M μαθεῖν Μ et suprascr.

V 750 σπείρας πατὴρ] γρ. κεκτημένος Σ

