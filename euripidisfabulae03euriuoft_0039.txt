EAENH

ἀλλ’ ἔτι κατ’ οἶδμ’ ἅλιον 520
τρυχόμενος οὔπω λιμένων

ψαύσειεν πατρίας γᾶς,
ἀλατείᾳ βιότου
ταλαίφρων, ἄφιλος φίλων,
παντοδαπᾶς ’Ϋέπὶ γᾶςῨ πόδα 525
χριμπτόμενος εἰναλίῳ

κώπᾳ Τρῳάδος ἐκ γᾶς.

Ελ. ἥδ’ αῧ τάφου τοῦδ’ εἰς ἕδρας ἐγὼ πάλιν
στείχω, μαθοῦσα Θεονόης φίλους λόγους,
ἢ πάντ’ ἀληθῶς οἶδε· φησὶ δ’ ἐν φάει 530
πόσιν τὸν ἁμὸν ζῶντα φέγγος εἰσορᾶν,
πορθμοὺς δ’ ἀλᾶσθαι μυρίους πεπλωκότα
ἐκεῖσε κάκεῖσ’ οὐδ’ ἀγύμναστον πλάνοις,
ἥξειν <δ’> ὅταν δὴ πημάτων λάβῃ τέλος.
ἓν δ’ οὐκ ἔλεξεν, εἰ μολὼν σωθήσεται. 535
ἐγὼ δ’ ἀπέστην τοῦτ’ ἐρωτῆσαι σαφῶς,
ἡσθεῖσ’ ἐπεί νιν εἶπέ μοι σεσῳσμένον.
ἐγγὺς δέ νίν που τῆσδ’ ἔφασκ’ εἶναι χθονός,
ναυαγὸν ἐκπεσόντα σὺν παύροις φίλοις.
ὤμοι, πόθ’ ἥξεις; ὡς ποθεινὸς ἂν μόλοις. 540
ἔα, τίς οὗτος; οὔ τί που κρυπτεύομαι
Πρωτέως ἀσέπτου παιδὸς ἐκ βουλευμάτων,·
οὐχ ὡς δρομαία πῶλος ἢ Βάκχη θεοῦ
τάφῳ ξυνάψω κῶλον; ἄγριος δέ τις
μορφὴν ὅδ’ ἐστίν, ὅς με θηρᾶται λαβεῖν. 545
Με. σὲ τὴν ὄρεγμα δεινὸν ἡμιλλημένην
τύμβου ’πὶ κρηπῖδ’ ἐμπύρους τ’ ὀρθοστάτας,
525 sq. nondum emendati 526 ἐναλίω L P 532 πεπλευκότα
Matthiae, sed cf. ad 461 533 ἐκεΐσἐ’κεΐσε L: ἐκεῖσ’ ἐκεῖσ’ Ρ : corr.
Canter 534 δ’ add. Wilamowitz 540 ὤμοι Dobree : ὥς μοι

LP 542 πρωτέως L²Pz πρωτέος L 544 ἄγριός ’γέ τις
Kirchhoff

