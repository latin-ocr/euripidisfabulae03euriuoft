[ΦΙΓΕΝΕΙΑ Η ΕΝ ΑΎΛΙΔΙ

ἀλλ’ αἴδεσαί με καὶ κατοίκτιρον βίου.
ναί, πρὸς γενείου σ’ ἀντόμεσθα δύο φίλω·
ὃ μὲν νεοσσός ἐστιν, ἣ δ’ ηὐξημένη.
ἓν συντεμοῦσα πάντα νικήσω λόγον·
τὸ φῶς τόδ’ ἀνθρώποισιν ἥδιστον βλέπειν, 1250
τὰ νέρθε δ’ οὐδέν· μαίνεται δ’ ὃς εὔχεται
θανεῖν. κακῶς ζῆν κρεῖσσον ἢ καλῶς θανεῖν.
Xo. ὦ τλῆμον Ἑλένη, διὰ σὲ καὶ τοὺς σοὺς γάμους
ἀγὼν Ἀτρείδαις καὶ τέκνοις ἥκει μέγας.
Αγ. ἐγὼ τά τ’ οἰκτρὰ συνετός εἶμι καὶ τὰ μή, 1-'55
φιλῶ τ’ ἐμαυτοῦ τέκνα· μαινοίμην γὰρ ἄν.
δεινῶς δ’ ἔχει μοι ταῦτα τολμῆσαι, γύναι,
δεινῶς δὲ καὶ μή· τοῦτο γὰρ πρᾶξαί με δεῖ.
ὁρᾶθ’ ὅσον στράτευμα ναύφρακτον τόδε,
χαλκέων θ’ ὅπλων ἄνακτες Ἑλλήνων ὅσοι, 1260 γ
οῖς νόστος οὐκ ἔστ’ Ἰλίου πύργους ἔπι,
εἰ μή σε θύσω, μάντις ὡς Κάλχας λέγει,
οὐδ’ ἔστι Τροίας ἐξελεῖν κλεινὸν βάθρον.
μέμηνε δ’ Ἀφροδίτη τις Ἑλλήνων στρατῷ
πλεῖν ὡς τάχιστα βαρβάρων ἐπὶ χθόνα, 1265
παῦσαί τε λέκτρων ἁρπαγὰς “Ελληνικῶν·
οἳ τὰς ἐν ’Άργει παρθένους κτενοῦσί μου
ὑμᾶς τε κάμέ, θέσφατ’ εἰ λύσω θεᾶς.
’ οὐ Μενέλεώς με καταδεδούλωται, τέκνον,
οὐδ’ ε’πὶ τὸ κείνου βουλόμενον ἐλήλυθα, I270
ἀλλ’ Ἑλλάς, ᾗ δεῖ, κᾶν θέλω κᾶν μὴ θέλω,

1246 βίου Markland: βίον LP 1247 ἂντόμεθα primitus L δύω
L Ρ 1248 ἐστιν] ὢν ἔθ’ Weil: ἔτεσιν Madvig 1251 οὐδέν Stob.

ss. 119. 5: οὐδείς L P 1251 sel. θανεῖν in fine v. 1251 scr. LP:
initio v. 1252 trai. L2 1³2 1252 θανεῖν καλῶς p 1256 φιλῶ τ’
Markland: φιλῶν L P 1257 μοι Monk: με L Ρ 1258 τοῦτο]
ταύτὰ Kirchhoff: τοῦτο γὰρ θρᾶξάν μ’ ἔχει Madvig: lectio dubia
1259 ναύφαρκτον Dindorf 1260 καλκέων L P: corr. L2 P2 (vel p)
1262 post 1263 trai. Markland 1263 οὐδ’] malim οὐκ κλεινὸν
Reiske: καινὸν L P 1266 Ἑλληνικῶν Elmsley: ἑλληνικάς L P
1‘267 κτενοῦσί Scaliger: κτείνουσί LP 1268 θέσφατον L P: corr.

Scaliger

