ΕΥΡΙΠΙΔΟΥ

ΜΕΝΕᾹΕΩΣ
ὦ τὰς τεθρίππους Οἰνομάῳ Πῖσαν κάτα
Πέλοψ ἁμίλλας ἐξαμιλληθείς ποτε,
εἴθ’ ὤφελες τόθ’, ἡνίκ’ ἔρανον εἷς θεοὺς
πεισθεὶς ἐποίεις, ἐν θεοῖς λιπεῖν βίον,
πρὶν τὸν ἐμὸν Ἀτρέα πατέρα γεννῆσαί ποτε, 390
ὃς ἐξέφυσεν Ἀερόπης λέκτρων ἄπο
Ἀγαμέμνον’ ἐμέ τε Μενέλεων, κλεινὸν ζυγόν·
πλεῖστον γὰρ οἶμαι-καὶ τόδ’ οὐ κόμπῳ λέγω-
στράτευμα κώπῃ διορίσαι Τροίαν ἔπι,
τύραννος οὐδὲν πρὸς βίαν στρατηλατῶν, 395
ἑκοῦσι δ’ ἄρξας Ἑλλάδος νεανίαις.
καὶ τοὺς μὲν οὐκέτ’ ὄντας ἀριθμῆσαι πάρα,
τοὺς δ’ ἐκ θαλάσσης ἀσμένους πεφευγότας,
νεκρῶν φέροντας ὀνόματ’ εἰς οἴκους πάλιν.
ἐγὼ δ’ ἐπ’ οῖὸμα πόντιον γλαυκῆς ἁλὸς 400
τλήμων ἀλῶμαι χρόνον ὅσονπερ Ἰλίου
πύργους ἔπερσα, κάς πάτραν χρῄζων μολεῖν
οὐκ ἀξιοῦμαι τοῦδε πρὸς θεῶν τυχεῖν.
Λιβύης τ’ ἐρήμους ἀξένους τ’ ἐπιδρομὰς
πέπλευκα πάσας· χῶταν ἐγγὺς ὦ πάτρας, 405
πάλιν μ’ ἀπωθεῖ πνεῦμα, κοῦποτ’ οὔριον
ἐσῆλθε λαῖφος ὥστε μ’ ἐς πάτραν μολεῖν.
καὶ νῦν τάλας ναυαγὸς ἀπολέσας φίλους
ἐξέπεσον ἐς γῆν τήνδε· ναῦς δὲ πρὸς πέτρας
πολλοὺς ἀριθμοὺς ἄγνυται ναυαγίων. 410
τρόπις δ’ ἐλείφθη ποικίλων ἁρμοσμάτων,
ἐφ’ ἧς ἐσώθην μόλις ἀνελπίστῳ τύχῃ
Ἑλένη τε, Τροίας ἣν ἀποσπάσας ἔχω.
388·9 suspecti 392 μενέλεω L P: corr. l 402 καὶ εἷς
L Ρ 404 Λιβύης δ’ Hermann 406 καὶ οὔποτ’ L: noz't'ro‘r’
L2 P 408 ἀπώλεσας Ρ 411 ἐλήφθη L P: corr. Stephanus

μῖξις apogr. Ποῖ. (Laur. xxxi, 1): οἷς LP, sed in rasura scr. L
VC ·

