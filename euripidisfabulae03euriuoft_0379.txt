ΡΙΙΣΟΣ

πολλῇ γὰρ ἠχῇ Θρῄκιος ῥέων στρατὸς 290
ἔστειχε· θάμβει δ’ ἐκπλαγέντες ἵεμεν
ποίμνας πρὸς ἄκρας, μή τις Ἀργείων μόλῃ
λεηλατήσων καὶ σὰ πορθήσων σταθμά,
πρὶν δὴ δι’ ὤτων γῆρυν οὐχ Ἑλληνικὴν
ἐδεξάμεσθα καὶ μετέστημεν φόβου. 295
στείχων δ’ ἄνακτος προυξερευνητὰς ὁδοῦ
ἀνιστόρησα Θρῃκίοις προσφθέγμασι,
Τίς ὁ στρατηγὸς καὶ τίνος κεκλημένος
στείχει πρὸς ἄστυ Πριαμίδαισι σύμμαχος.
καὶ πάντ’ ἀκούσας ὧν ἐφιέμην μαθεῖν, 300
ἔστην· ὁρῶ δὲ Ῥῆσον ὥστε δαίμονα
ἑστῶτ’ ἐν ἵπποις Θρῃκίοις τ’ ὀχήμασι.
χρυσῆ δὲ πλάστιγξ αὐχένα ζυγηφόρον
πώλων ἔκλῃε χιόνος ἐξαυγεστέρων.
πέλτη δ’ ἐπ’ ὤμων χρυσοκόλλητοις τύποις 305
ἔλαμπε· Γοργὼν δ’ ὡς ἐπ’ αἰγίδος θεᾶς
χαλκῆ μετώποις ἱππικοῖσι πρόσδετος
πολλοῖσι σὺν κώδωσιν ἐκτύπει φόβον.
στρατοῦ δὲ πλῆθος οὐδ’ ἂν ἐν ψήφου λόγῳ
θέσθαι δυναίμην, ὡς ἄπλατον ἦν ἰδεῖν, 310
πολλοὶ μὲν ἱππῆς, πολλὰ πελταστῶν τέλη,
πολλοὶ δ’ ἀτράκτων τοξόται, πολὺς δ’ ὄχλος
γυμνὴς ὁμάρτῃ, Θρῃκίαν ἔχων στολήν.
τοιόσδε Τροίᾳ σύμμαχος πάρεστ’ ἀνήρ,
ὃν οὔτε φεύγων οὔθ’ ὑποσταθεὶς δορὶ 315
290 ἠχὴ V: ἠχοῖ 1³² vel p 292 πρὸς VO: ἐς L P 296 δ’ ἀμ’
αὐτοὺς Wecklein ὁδοῦ V : στρατοῦ L P O 302 ἵπποις θρηκίοις
τ’ ὀχήμασι L Ρ : cf. A 198: ἱππείοισι Θρῃκίοις ὄχοις V O 303 χρυσῇ
δὲ πλάστιγγι Ο ζυγηφόρον VO: ζυγηφόρων L Ρ 305 πέλτης
ἐπ’ ὦμον V 71571’015] δίφροις V, ex Phoen. 2 πέλτης δ’ . . .
χρυσοκόλλητος τύπος Nauck 306 ἐπ’ VL P: ἀπ’ O θεᾶς
LPO: θοᾶς V 309 ψήφῳ λόγου Ο 3Ιο δυναίμην LP:
δύναι’ ἂν VO ἄπληστον Hermann (ἄπλαστον p) 311 ἱππεῖς
codd. 312 δ’ (ante ἀτράκτων) LP: τ’ VO 313 ὁμάρτῃ VO:

ὁμαρτεῖ L P O2 315 sq. φεύγων ἐκφυγεῖν δυνήσεται . . . οὔθ’ ὑποστῆναι

δορί Herwerden
24*

