ΕΎῬΙΠΙΔΟΎ

— ἀλλὰ γὰρ Κρέοντα λεύσσω τόνδε δεῦρο συννεφῆ
πρὸς δόμους στείχοντα, παύσω τοὺς παρεστῶτας γόους.

Κρ. οἴμοι, τί δράσω; πότερ’ ἐμαυτὸν ἢ πόλιν 1310
στένω δακρύσας, ἣν πέριξ ἔχει νέφος
[τοιοῦτον ὥστε δι’ Ἀχέροντος ἱέναι;]
ἐμός τε γὰρ παῖς γῆς ὄλωλ’ ὑπερθανών,
τοῦνομα λαβὼν γενναῖον, ἀνιαρὸν δ’ ἐμοί·
ὃν ἄρτι κρημνῶν ἐκ δρακοντείων ἑλὼν 13¹5
αὐτοσφαγῆ δύστηνος ἐκόμισ’ ἐν χεροῖν,
βοᾷ δὲ δῶμα πᾶν· ἐγὼ δ’ ἥκω μέτα
γέρων ἀδελφὴν γραῖαν Ἰοκάστην, ὅπως
λούσῃ προθῆταί τ’ οὐκέτ’ ὄντα παῖδ’ ἐμόν.
τοῖς γὰρ θανοῦσι χρὴ τὸν οὐ τεθνηκότα 1320
τιμὰς διδόντα χθόνιον εὐσεβεῖν θεόν.

xo. βέβηκ’ ἀδελφὴ σή, Κρέων, ἔξω δόμων
κόρη τε μητρὸς Ἀντιγόνη κοινῷ ποδί.

Κρ.’ ποῖ; κάπὶ ποίαν συμφοράν; σήμαινέ μοι.

Xo. ἤκουσε τέκνα μονομάχῳ μέλλειν δορὶ 1325
ἐς ἀσπίδ’ ἥξειν βασιλικῶν δόμων ὕπερ.

Κρ. πῶς φῄς,· νέκυν τοι παιδὸς ἀγαπάζων ἐμοῦ
οὐκ ἐς τόδ’ ἦλθον ὥστε καὶ τάδ’ εἰδέναι.

Xo. ἀλλ’ οἴχεται μὲν σὴ κασιγνήτη πάλαι·
δοκῶ δ’ ἀγῶνα τὸν περὶ ψυχῆς, Κρέον, 1330
ἤδη πεπρᾶχθαι παισὶ τοῖσιν Οἰδίπου.

Κρ. οἴμοι, τὸ μὲν σημεῖον εἰσορῶ τόδε,
σκυθρωπὸν ὄμμα καὶ πρόσωπον ἀγγέλου
στείχοντος, ὃς πᾶν ἀγγελεῖ τὸ δρώμενον.

1307 δεῦρο om. L P 1309 γόους] λόγους V 1312 τοσοῦτον L
ἱέναι L Ρ et Σ διαπέμπεσθαι) : ἰέναι rest: V. del. Kirchhoff 1313 ’γῆς
om. L: add. l 1315 κρημνὸν L ἐκ δὲΡ 1317 μέτα L:
μετὰ rell. 1318 γέρων] στέλλων L 1319 λούσῃ] κλαύσῃ
L et Ὑρ. Μ 1321 εὐσεβεῖν cf. Tro. 85 Ι 1322 Κρέων Brunck:
κρέον codd. δόμων ἔξω Κρέον Ρ 1324 πῆ L ποίᾳ συμφορᾷ

F. G. Schmidt 1327 παιδὸς in rasura l 1334 πᾶν] ἡμῖν Ρ

