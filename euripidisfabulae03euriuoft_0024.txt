ΕΥΡΙΠΙΔΟΥ

Ελ. κάκ τοῦδε Μενέλαν οὔτις εἶδ’ ἀφιγμένον,·
Τε. οὐδείς· θανὼν δὲ κλῄζεται καθ’ Ἑλλάδα.
Ελ. ἀπωλόμεσθα· Θεστιὰς δ’ ἔστιν κόρη;
Τε. Λήδαν ἕλεξας,· οἴχεται θανοῦσα δή.
Ελ. οὔ πού νιν Ἑλένης αἰσχρὸν ὤλεσεν κλέος; 135
Τε. φασίν, βρόχῳ γ’ ἅψασαν εὐγενῆ δέρην.
Ελ. οἱ Τυνδάρειοι δ’ εἰσὶν ἢ οὐκ εἰσὶν κόροι,·
Τε. τεθνᾶσι καὶ οὐ τεθνᾶσι· δύο δ’ ἐστὸν λόγω.
Ελ. πότερος ὁ κρείσσων,· ὦ τάλαιν’ ἐγὼ κακῶν.
Τε. ἄστροις σφ’ ὁμοιωθέντε φάσ’ εἶναι θεώ. 140
Ελ. καλῶς ἔλεξας τοῦτο· θάτερον δὲ τί,·
Τε. σφαγαῖς ἀδελφῆς οὕνεκ’ ἐκπνεῦσαι βίον.
ἃλις δὲ μύθων· οὐ διπλᾶ χρῄζω στένειν.
ὧν δ’ οὕνεκ’ ἦλθον τούσδε βασιλείους δόμους,
τὴν θεσπιῳδὸν Θεονόην χρῄζων ἰδεῖν, 145
σὺ προξένησον, ὡς τύχω μαντευμάτων
ὅπῃ νεὼς στείλαιμ’ ἂν οὔριον πτερὸν
ἐς γῆν ἐναλίαν Κύπρον, οὗ μ’ ἐθέσπισεν
οἰκεῖν Ἀπόλλων, ὄνομα νησιωτικὸν
Σαλαμῖνα θέμενον τῆς ἐκεῖ χάριν πάτρας. 150
Ελ. πλοῦς, ὦ ξέν’, αὐτὸς σημανεῖ· σὺ δ’ ἐκλιπὼν
γῆν τήνδε φεῦγε πρίν σε παῖδα Πρωτέως
ἰδεῖν, ὃς ἄρχει τῆσδε γῆς· ἄπεστι δὲ
κυσὶν πεποιθὼς ἐν φοναῖς θηροκτόνοις·
κτείνει γὰρ ’Ἕλλην’ ὅντιν’ ἂν λάβῃ ξένον. 155
ὅτου δ’ ἕκατι, μήτε σὺ ζήτει μαθεῖν
ἐγώ τε σιγῶ· τί γὰρ ἂν ὠφελοῖμί σε,-
Τε. καλῶς ἔλεξας, ὦ γύναι· θεοὶ δέ σοι
ἐσθλῶν ἀμοιβὰς ἀντιδωρησαίατο.

131 Μενέλαν Paley: μενέλαον L P κάκ τοῦ Μενέλεων Radermacher

οἶδ’ Musurus 135 οὔ που Seidler et, ut videtur, primitus L : οὔπω
nunc L: ποῦ P: ἦ που suprascr. l 138 λόγω Schaeser: λόγοι LP
142 σφαγαῖς LP: φασὶν 1³2 144 βασιλικοὺς Wunder 146 συμ-
προξένησον L P: corr. Jacobs τύχω cx ἴδω sactum videtur in L

157 ἐγὼ δὲ Ρ 158 Τευ.] paragraphum L

