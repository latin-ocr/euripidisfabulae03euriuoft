ΕΎΡΙΠΙΔΟΎ

σκιρτῶσι Βρόμιον ἀνακαλούμεναι θεόν·

αὐτόματα δ’ αὐταῖς δεσμὰ διελύθη ποδῶν

κλῇδές τ’ ἀνῆκαν θύρετρ’ ἄνευ θνητῆς χερός.

πολλῶν δ’ ὅδ’ ἀνὴρ θαυμάτων ἥκει πλέως

ἐς τάσδε Θήβας. σοὶ δὲ τᾶλλα χρὴ μέλειν. 450
Πε. μέθεσθε χειρῶν τοῦδ’· ἐν ἄρκυσιν γὰρ ὢν

οὐκ ἔστιν οὕτως ὠκὺς ὥστε μ’ ἐκφυγεῖν.

ἀτὰρ τὸ μὲν σῶμ’ οὐκ ἄμορφος εἶ, ξένε,

ὡς ἐς γυναῖκας, ἐφ’ ὅπερ ἐς Θήβας πάρει·

πλόκαμός τε γάρ σου ταναός, οὐ πάλης ὕπο, 455

γένυν παρ’ αὐτὴν κεχυμένος, πόθου πλέως·

λευκὴν δὲ χροιὰν ἐκ παρασκευῆς ἔχεις,

οὐχ ἡλίου βολαῖσιν, ἀλλ’ ὑπὸ σκιᾶς,

τὴν Ἀφροδίτην καλλονῇ θηρώμενος.

πρῶτον μὲν οὖν μοι λέξον ὅστις εῗ γένος. 460
Δι. οὐ κόμπος οὐδείς· ῥᾴδιον δ’ εἰπεῖν τόδε.

τὸν ἀνθεμώδη Τμῶλον οἶσθά που κλύων.
Πε. οἷδ’, ὃς τὸ Σάρδεων ἄστυ περιβάλλει κύκλῳ.
Δι. ἐντεῦθέν εἶμι, Λυδία δέ μοι πατρίς.
Πε. πόθεν δὲ τελετὰς τάσδ’ ἄγεις ἐς Ἑλλάδα; 465
Δι. Διόνυσος ἡμᾶς εἶσέβησ’, ὁ τοῦ Διός.
Πε. Ζεὺς δ’ ἔστ’ ἐκεῖ τις, ὃς νέους τίκτει θεούς,·
Δι. οὔκ, ἀλλ’ ὁ Σεμέλην ἐνθάδε ζεύξας γάμοις.
Πε. πότερα δὲ νύκτωρ σ’ ἢ κατ’ ὄμμ’ ἠνάγκασεν;
Δι. ὁρῶν ὁρῶντα, καὶ δίδωσιν ὄργια. 470
Πε. τὰ δ’ ὄργι’ ἐστὶ τίν’ *ἰδέαν ἔχοντά σοι;
Δι. ἄρρητ’ ἀβακχεύτοισιν εἰδέναι βροτῶν.

 

448 κληῗδ’ ἐστ’ L 449 ἀνὴρ L P 451 μέθεσθε Burges:
μαίνεσθε L P: punctum post μαίνεσθε fortasse voluit L, non post τοῦδ’ :
γρ. λάζυσθε suprascr. p τοῦδ’] suprascr. ἐμοῦ L2, ut videtur
457 Assssnkv P: corr. p ἐκ παρασκευῆς Hermann : εἰς παρασκευὴν

L P 466 εἶσέβησ’ Abresch: εὐσέβησ’ L P 468 οὔκ, ἀλλ’ ὃ (ὃς Ρ)
σεμέλης ἐνθάδ’ ἔζευξεν γάμοις LP: corr. Stephanus. Musgrave: ἀλλ’
ὁ Σεμέλης ἐνθάδε ζευχθεὶς ’γάμοις Kirchhoff 469 σ’ P: om. L κατ’
ἦμαρ “thano-ev Elmsley ὔμμ’ L: ὄμματ’ Ρ

