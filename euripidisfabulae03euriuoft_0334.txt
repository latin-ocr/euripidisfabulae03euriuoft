ΕΥΡΙΠΙΔΟΥ

ναυτικὸν στράτευμ’ ἄναρχοι· κάπὶ τοῖς κακοῖς θρασύ . . .
χρήσιμον δ’, ὅταν θέλωσιν. ἣν δὲ τολμήσῃς σύ μου 9ῐ5
χεῖρ’ ὑπερτεῖναι, σεσῴσμεθ’· εἰ δὲ μή, οὐ σεσῴσμεθα.
Χο. δεινὸν τὸ τίκτειν καὶ φέρει φίλτρον μέγα
πᾶσίν τε κοινὸν ὥσθ’ ὑπερκάμνειν τέκνων.
Αχ. ὑψηλόφρων μοι θυμὸς αἴρεται πρόσω·
ἐπίσταμαι δὲ τοῖς κακοῖσί τ’ ἀσχαλᾶν 9²0
μετρίως τε χαίρειν τοῖσιν ἐξωγκωμένοις.
λελογισμένοι γὰρ οἱ τοιοίδ’ εἰσὶν βροτῶν
ὀρθῶς διαζῆν τὸν βίον γνώμης μέτα.
ἔστιν μὲν οὖν ἵν’ ἡδὺ μὴ λίαν φρονεῖν,
ἔστιν δὲ χῶπου χρήσιμον γνώμην ἔχειν. 925
ἐγὼ δ’, ἐν ἀνδρὸς εὐσεβεστάτου τραφεὶς
Χείρωνος, ἔμαθον τοὺς τρόπους ἁπλοῦς ἔχειν.
καὶ τοῖς Ἀτρείδαις, ἦν μὲν ἡγῶνται καλῶς,
πεισόμεθ’, ὅταν δὲ μὴ καλῶς, οὐ πείσομαι.
ἀλλ’ ἐνθάδ’ ἐν Τροίᾳ τ’ ἐλευθέραν φύσιν 930
παρέχων, ’Ἄρη τὸ κατ’ ἐμὲ κοσμήσω δορί.
σὲ δ’, ὦ σχέτλια παθοῦσα πρὸς τῶν φιλτάτων,
a δὴ κατ’ ἄνδρα γίγνεται νεανίαν,
τοσοῦτον οἶκτον περιβαλὼν καταστελῶ,
κοῦποτε κόρη σὴ πρὸς πατρὸς σφαγήσεται, 935
ἐμὴ φατισθεῖσ’· οὐ γὰρ ἐμπλέκειν πλοκὰς
ἐγὼ παρέξω σῷ πόσει τούμὸν δέμας.
τοῦνομα γάρ, εἰ καὶ μὴ σίδηρον ἤρατο,
τούμὸν φονεύσει παῖδα σήν. τὸ δ’ αἴτιον
πόσις σός. ἁγνὸν δ’ οὐκέτ’ ἐστὶ σῶμ’ ἐμόν, 940
916 σεσώσμεθ’ . . . σεσώσμεθα L P 919-974 aliquot locos in hae
oratione interpolatoribus tribuunt vv. docti7 praesertim 919—925‚ vel
saltem 922 sq„ 932-934, 946 sq„ 952-954, 962—974 ι frustra, me iudice
920 ἐπίσταμαι Musgrave : ἐπίσταται L Ρ 922 sq. Choro trib. L Ρ :
corr. Burges εἰσὶ vel εἶσι L P 929 οὐ πείσομαι L2: οὐ πεισόμεθα
L P 931 ’Ἄρη suprascr. ἄρει in textu L P τὸ Brodeau : τῶ L P

932 παθοῦσα σχέτλια Barnes 935 οὔποτε England 938 καὶμὴ
Musurus : μὴ καὶ L P ἠράμην Nauck : cs. v. 920 940 ἁγνὸς Ρ

