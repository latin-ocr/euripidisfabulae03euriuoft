ΡΗΣΟΣ

Εκ. Αἴας ἐμοὶ μὲν οὐδὲν ἡσσᾶσθαι δοκεῖ
χὼ Τυδέως παῖς· ἔστι δ’ αἱμυλώτατον
κρότημ’ Ὀδυσσεύς, λῆμά τ’ ἀρκούντως θρασὺς
καὶ πλεῖστα χώραν τήνδ’ ἀνὴρ καθυβρίσας· 500
ὃς εἷς Ἀθάνας σηκὸν ἔννυχος μολὼν
κλέψας ἄγαλμα ναῦς ἐπ’ Ἀργείων φέρει.
ἤδη δ’ ἀγύρτης πτωχικὴν ἔχων στολὴν
ἐσῆλθε πύργους, πολλὰ δ’ Ἀργείοις κακὰ
ἠρᾶτο, πεμφθεὶς Ἰλίου κατάσκοπος· 505
κτανὼν δὲ φρουροὺς καὶ παραστάτας πυλῶν
ἐξῆλθεν· αἰεὶ δ’ ἐν λόχοις εὑρίσκεται
Θυμβραῖον ἀμφὶ βωμὸν ἄστεως πέλας
θάσσων· κακῷ δὲ μερμέρῳ παλαίομεν.
Ρη. οὐδεὶς ἀνὴρ εὔψυχος ἀξιοῖ λάθρᾳ 5¹0
κτεῖναι τὸν ἐχθρόν, ἀλλ’ ἰὼν κατὰ στόμα.
τοῦτον δ’ ὃν ἵζειν φὴς σὺ κλωπικὰς ἕδρας
καὶ μηχανᾶσθαι, ζῶντα συλλαβὼν ἐγὼ
πυλῶν ἐπ’ ἐξόδοισιν ἀμπείρας ῥάχιν
στήσω πετεινοῖς γυψὶ θοινατήριον. 515
λῃστὴν γὰρ ὄντα καὶ θεῶν ἀνάκτορα
συλῶντα δεῖ νιν τῷδε κατθανεῖν μόρῳ.
Εκ. νῦν μὲν καταυλίσθητε· καὶ γὰρ εὐφρόνη.
δείξω δ’ ἐγώ σοι χῶρον, ἔνθα χρὴ στρατὸν
τὸν σὸν νυχεῦσαι τοῦ τεταγμένου δίχα. 520
ξύνθημα δ’ ἡμῖν Φοῖβος, ἤν τι καὶ δέῃ·
μέμνησ’ ἀκούσας, Θρῃκί τ’ ἄγγειλον στρατῷ.

497 ἡττᾶσθαι codd. 499 ὀδυσεύς et θρασύν V (θρασὺ Haun.)
500 καὶ] εἷς Hermann τήνδ’] εἷς Boissonade 501 ἀθηνᾶς’ L
504 ἆρ’γεῖους LP 505 Ἰλίου O: ’ίλιον VL Ρ 506 πυλῶν
O LP et Chr. Pat. 1737: φρυγῶν V 507 ἀεὶ VO 508 ἄστεως
L P: ἄστεος rell. : videtur ἢ ἄστεος conicere Σ 510 non hic sed
ante 512 notam praefigunt LP ( Ρη. Ρ, paragraphum L) 512 δ’ om.V
σὺ] οὐ V κλωπικαῖς ἕδραις L P 514 ἀμπείρας V O: ἐμπείρας
L P 515 θήσω O θοιναστήριον Ο 517 μόρῳ L P O:
πότμῳ V 518 Εκ. in rasura praes. P: nota erasa in L καταυ-

λίσθητι Kirchhoff 522 τ’ L ΡΟ : δ’ V

