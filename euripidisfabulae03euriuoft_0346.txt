ΕΥΡΙΠΙΔΟΥ

τὸ σῶμα τούμόν, ὅπερ ἔτικτεν ἥδε σοι,
μή μ’ ἀπολέσῃς ἄωρον· ἡδὺ γὰρ τὸ φῶς
βλέπειν· τὰ δ’ ὑπὸ γῆς μή μ’ ἰδεῖν ἀναγκάσῃς.
πρώτη σ’ ἐκάλεσα πατέρα καὶ σὺ παῖδ’ ἐμέ· 1220
πρώτη δὲ γόνασι σοῖσι σῶμα δοῦσ’ ἐμὸν
φίλας χάριτας ἔδωκα κάντεδεξάμην.
λόγος δ’ ὁ μὲν σὸς ἦν ὅδ’· qApci o·’‚ ὦ τέκνον,
εὐδαίμον’ ἀνδρὸς ἐν δόμοισιν ὄψομαι,
ζῶσάν τε καὶ θάλλουσαν ἀξίως ἐμοῦ; 1225
οὑμὸς δ’ ὅδ’ ἦν αὖ περὶ σὸν ἐξαρτωμένης
γένειον, οὗ νῦν ἀντιλάζυμαι χερί·
Τί δ’ ἆρ’ ἐγὼ σέ; πρέσβυν ἆρ’ ἐσδέξομαι
ἐμῶν φίλαισιν ὑποδοχαῖς δόμων, πάτερ,
πόνων τιθηνοὺς ἀποδιδοῦσά σοι τροφάς,· 1230
τούτων ἐγὼ μὲν τῶν λόγων μνήμην ἔχω,
σὺ δ’ ἐπιλέλησαι, καί μ’ ἀποκτεῖναι θέλεις.
μή, πρός σε Πέλοπος και πρὸς Ἀτρέως πατρὸς
καὶ τῆσδε μητρός, ἢ πρὶν ὠδίνουσ’ ἐμὲ
νῦν δευτέραν ὠδῖνα τήνδε λαμβάνει. 1235
τί μοι μέτεστι τῶν Ἀλεξάνδρου γάμων
Ἑλένης τε,· πόθεν ἦλθ’ ἐπ’ ὀλέθρῳ τώμῷ, πάτερ,·
βλέψον πρὸς ἡμᾶς, ὄμμα δὸς φίλημά τε,
ἵν’ ἀλλὰ τοῦτο κατθανοῦσ’ ἔχω σέθεν
μνημεῖον, ἢν μὴ τοῖς ἐμοῖς πεισθῇς λόγοις. 1240
ἀδελφέ, μικρὸς μὲν σύ γ’ ἐπίκουρος φίλοις,
ὅμως δὲ συνδάκρυσον, ἱκέτευσον πατρὸς
τὴν σὴν ἀδελφὴν μὴ θανεῖν· αἴσθημά τοι
κάν νηπίοις γε τῶν κακῶν ἐγγίγνεται.
ἰδοὺ σιωπῶν λίσσεταί σ’ ὅδ’, ὧ πάτερ. 1245
1219 λεύσσειν· τὰ δ’ ὑπὸ γῆν Plut. Mor. p. 17 D 1221 γούνασι
L P 1224 εὐδαίμονος L P ε corr. Pierson 1227 νῦν L: νιν Ρ
ἀντιλάζομαι L P : corr. Markland 1230 πόνους et τροφῆς Kayser
1233 σε Markland: -γε L P 1234 τῆσδε L: τῆς γε Ρ 1237 del.
Matthiae 1240 ἢν Hermann : εἴ L P: εἰ . . . πείσῃ Elmsley: v.

dcl. Nauck 1242 σὺν δάκρυσιν P 1243 τοι L P ε τι L2 1³²
1245 (τ’ ὅδ’ ὦ Lp: ‹r’ ὦ P:etia1n σε’-γ’ ὦρ

