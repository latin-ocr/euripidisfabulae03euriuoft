ψοιΝιΣΣΑι >5

ὄλοιτο, τάδ’ εἴτε σίδαρος 350
εἴτ’ ἔρις εἴτε πατὴρ ὁ σὸς αἴτιος,
εἴτε τὸ δαιμόνιον κατεκώμασε
δώμασιν Οἰδιπόδα·
πρὸς ἐμὲ γὰρ κακῶν ἔμολε τῶνδ’ ἄχη.
Χο. δεινὸν γυναιξὶν αἱ δι’ ὠδίνων γοναί, 335
καὶ φιλότεκνόν πως πᾶν γυναικεῖον γένος.
Πο. μῆτερ, φρονῶν εὖ κού φρονῶν ἀφικόμην
ἐχθροὺς ἐς ἄνδρας· ἀλλ’ ἀναγκαίως ἔχει
πατρίδος ἐρᾶν ἅπαντας· ὃς δ’ ἄλλως λέγει,
λόγοισι χαίρει τὸν δὲ νοῦν ἐκεῖσ’ ἔχει. 3⁶0
οὕτω δ’ ἐτάρβουν ἐς φόβον τ’ ἀφικόμην,
μή τις δόλος με πρὸς κασιγνήτου κτάνῃ,
ὥστε ξιφήρη χεῖρ’ ἔχων δι’ ἄστεως
κυκλῶν πρόσωπον ἦλθον. ἓν δέ μ’ ὠφελεῖ,
σπονδαί τε ,καὶ σὴ πίστις, ἥ μ’ ἐσήγαγε 365
τείχη πατρῷα· πολύδακρυς δ’ ἀφικόμην,
χρόνιος ἰδὼν μέλαθρα καὶ βωμοὺς θεῶν
γυμνάσιά θ’ οἶσιν ἐνετράφην Δίρκης θ’ ὕδωρ·
ῶν οὐ δικαίως ἀπελαθεὶς ξένην πόλιν
ναίω, δι’ ὅσσων ὄμμ’ ἔχων δακρύρροον. 3ιο
ἀλλ’ ἐκ γὰρ ἄλγους ἄλγος αὖ σὲ δέρκομαι
[κάρα ξυρῆκες καὶ πέπλους μελαγχίμους]
ἔχουσαν, οἴμοι τῶν ἐμῶν ἐγὼ κακῶν.
ὡς δεινὸν ἔχθρα, μῆτερ, οἰκείων φίλων
[καὶ δυσλύτους ἔχουσα τὰς διαλλαγάς]. 375
τί γὰρ πατήρ μοι πρέσβυς ἐν δόμοισι δρᾷ,
σκότον δεδορκώς; τί δὲ κασίγνηται δύο;

350 Sq. εἵτ’ ἔρις εἴτε σίδαρος P 353 Οἰδιπόδαο Ρ 359 ιὸς δ’]
Η δ’ primitus M ut videtur : ὅδ’ L : corr. l 361 δ’ ἐτάρβουν Porson:
δὲ τάρβους codd. et Σ Μ Σ Β : δὲ τάρβος Hermann 363 ἄστεος codd.
368 ἐτράφην L 370 ὔμμ’] αἷμ’ L t νᾶμ’ Musgrave δακρύρροον
Blaydes : δακρυρροοῦν codd. 372 del. Kirchhoff: cf. Alc. 427
ξυρῆκες] ξυρηκὲςν L P et Σ 375 ἔν τισιν οὐ φέρεται Σ τ 375—378 del.
Usener 376 δώμασι V A 377 κασίγνητοι V

