PRAEFATIO

auctoritate usuS, ubi ea defuit, iudicio meo. Quod si vv.
quales sunt Or. 1605 et sqq. Phoen. 606, 623 spectes,
ubi versu inter duas personas diviso primae ultima ante
primam secundae personae syllabam elisa est, paene
ridicula evadit scriptura si syllabam illam elisam
omittis. Quo pacto enim Polynices iratus, cum δώματα
vellet dicere, δώμαθ’ diceret, quasi sciret fratrem inter-
pellaturum esse et a spiritu aspero incepturum?
Leviusculas quidem res tango, non quod eas graves
esse credam, sed ne mero nova captandi studio motus
a consuetudine inveterata temere declinasse videar.
Denique rogavit me nuper vir μετρικώτατος Paulus
Maas in canticis discribendis εἵσθεσιυ qua ratione
adhibuerim: pauca igitur de hac re dicenda sunt.
Et primum quidem confitendum est me inter legum
metricarum veritatem et lectorum commodum ita
medium direxisse cursum, ut ab omni parte sibi con—
stantes εἰσθέσεις praebere non tentaverim. Sed in
summa nec periodos nec synapheae terminos, sed tan-
tum singulorum versuum metra totosque qui nunc
vocantur ‘Stollen’ commode definire volui. Scilicet
eadem εἵσθεσις idem metrum, maior εἵσθεσις brevius
metrum vel clausulam significat. In anapaestis et
glyconeis omnia perspicua: sed ex. gr. vide Hel. 167
et sqq. Ibi vv. plerique hoc metro scripti leguntur
-υ-υ-υ-, videlicet, troch. dim. catal. sive iam.
dim. procatal. Igitur eadem est εἵσθεσις vv. 167, 168,
171. At. vv. 169, 172 una syllaba in initio longiores
sunt; igitur paullulum exstant. V. 171 syncopen
habet,- prima alterius iambici metri syllaba omissa3
maiorem habet e'c'croecrw. At potui his vv. eandem

omnibus εἵσθεσιυ tribuere, nam omnes re vera eiusdem
v

