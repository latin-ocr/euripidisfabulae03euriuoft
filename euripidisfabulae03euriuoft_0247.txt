ΒΑΚΧΑΙ

'7
κεκτήμεθ’, οὐδεὶς αὐτὰ καταβαλεῖ λόγος,

 

οὐδ’ εἰ δι’ ἄκρων τὸ σοφὸν ηὕρηται φρενῶν.
ἐρεῖ τις ὡς τὸ γῆρας οὐκ αἰσχύνομαι,
μέλλων χορεύειν κρᾶτα κισσώσας ἐμόν; 205
οὐ γὰρ διῄρηχ’ ὁ θεός, οὔτε τὸν νέον
εἰ χρὴ χορεύειν οὔτε τὸν γεραίτερον,
ἀλλ’ ἐξ ἁπάντων βούλεται τιμὰς ἔχειν
κοινάς, δι’ ἀριθμῶν δ’ οὐδὲν αὔξεσθαι θέλει.

Κα. ἐπεὶ σὺ φέγγος, Τειρεσία, τόδ’ οὐχ ὁρᾷς, ²10
ἐγὼ προφήτης σοι λόγων γενήσομαι.
Πενθεὺς πρὸς οἴκους ὅδε διὰ σπουδῆς περᾷ,
Ἐχίονος παῖς, ᾦ κράτος δίδωμι γῆς.
ὡς ἐπτόηται· τί ποτ’ ἐρεῖ νεώτερον;

ΠΕΝΘΕΥΣ
ἔκδημος ὢν μὲν τῆσδ’ ἐτύγχανον χθονός, 215
κλύω δὲ νεοχμὰ τήνδ’ ἀνὰ πτόλιν κακά,
γυναῖκας ἡμῖν δώματ’ ἐκλελοιπέναι
πλασταῖσι βακχείαισιν, ἐν δὲ δασκίοις
ὄρεσι θοάζειν, τὸν νεωστὶ δαίμονα
Διόνυσον, ὅστις ἔστι, τιμώσας χοροῖς· 220
πλήρεις δὲ θιάσοις ἐν μέσοισιν ἑστάναι
κρατῆρας, ἄλλην δ’ ἄλλοσ’ εἰς ἐρημίαν
πτώσσουσαν εὐναῖς ἀρσένων ὑπηρετεῖν,
πρόφασιν μὲν ὡς δὴ μαινάδας θυοσκόους,
τὴν δ’ Ἀφροδίτην πρόσθ’ ἄγειν τοῦ Βακχίου. 225

ὅσας μὲν οὖν εἴληφα, δεσμίους χέρας

σῴζουσι πανδήμοισι πρόσπολοι στέγαις·

202 αὐτὰ] δῆτα Dalmeyda καταβαλεῖ Scaliger: καταβάλλει L:
καταβάλλη Ρ 203 ἄκρας . . . φρενός Plut. l. C. εὕρηται L P
204 ἀρεῖ, ut videtur, primitus P 205 χωρεύειν primitus P
206 sq. οὔτε . . . οὔτε Matthiae: εἴτε . . . εἴτε L P ε quo servato χρῄζει

pro εἰ χρὴ XVecklein 207 χηρεύειν Ρ 209 delet Bernhardy:
διαριθμῶν δ’ οὐδέν’ Heath 210 Τε. L: om. Ρ 215' τήνδ’ primitus P
217 δώματ’ L: σώματ’ P 220 διόνυσος Ρ 227 πανδήμοις L P :
corr. l στέγαις L: δόμοις Ρ

