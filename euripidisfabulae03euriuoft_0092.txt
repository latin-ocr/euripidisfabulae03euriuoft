ΕΥΡΙΠΙΔΟΥ

φυγάδα δ’ ἀπωθεῖ τῆσδε Πολυνείκη χθονός.
ὃ δ’ ’Ἄργος ἐλθών, κῆδος Ἀδράστου λαβών,
πολλὴν ἀθροίσας ἀσπίδ’ Ἀργείων ἄγει·
ἐπ’ αὐτὰ δ’ ἐλθὼν ἑπτάπυλα τείχη τάδε,
πατρῷ’ ἀπαιτεῖ σκῆπτρα καὶ με’ρη χθονός. 8ο
ἐγὼ δ’ ἔριν λύουσ’ ὑπόσπονδον μολεῖν
ἔπεισα παιδὶ παῖδα πρὶν ψαῦσαι δορός.
ἥξειν δ’ ὁ πεμφθείς φησιν αὐτὸν ἄγγελος.
ἀλλ’, ὦ φαεννὰς οὐρανοῦ ναίων πτυχὰς
Ζεῦ, σῶσον ἡμᾶς, δὸς δὲ σύμβασιν τέκνοις. 85
χρὴ δ’, εἰ σοφὸς πέφυκας, οὐκ ἐᾶν βροτὸν
τὸν αὐτὸν αἰεὶ δυστυχῆ καθεστάναι.

ΠΑῙΔΑΓΩΓΟΣ
ὦ κλεινὸν οἴκοις Ἀντιγόνη θάλος πατρί,
ἐπεί σε μήτηρ παρθενῶνας ἐκλιπεῖν
μεθῆκε μελάθρων ἐς διῆρες ἔσχατον 90
στράτευμ’ ἰδεῖν Ἀργεῖον ἱκεσίαισι σαῖς,
ἐπίσχες, ὡς ἂν προυξερευνήσω στίβον,
μή τις πολιτῶν ἐν τρίβῳ φαντάζεται,
κάμοὶ μὲν ἔλθῃ φαῦλος ὡς δούλῳ ψόγος,
σοὶ δ’ ὡς ἀνάσσῃ· πάντα δ’ ἐξειδὼς φράσω 95
ι”ί τ’ εἶδον εἰσήκουσά τ’ Ἀργείων πάρα,
σπονδὰς ὅτ’ ἦλθον σῷ κασιγνήτῳ φέρων
ἐνθένδ’ ἐκεῖσε, δεῦρο’ τ’ αὖ κείνων πάρα.
ἀλλ’ οὔτις ἀστῶν τοῖσδε χρίμπτεται δόμοις,
κέδρου παλαιὰν κλίμακ’ ἐκπέρα ποδί· 100
σκόπει δὲ πεδία καὶ παρ’ Ἰσμηνοῦ ῥοὰς
Δίρκης τε νᾶμα πολεμίων στράτευμ’ ὅσον.

77 κῆδος τ’ L 79 ἐπ’] εἷς Ρ 80 μέρος Wecklein 84 πτυχὰς
ct πτύχας E: πτύχας codd. 87 δυστυχὴς ut videtur primitus M
88 Θάλλος A 90 ἐς hic codd. ἐσχάτων primitus V, sed correxlt
ipse 92 στίβον] τρίβον V (τὴν τετριμμένην ὁδόν Σ) 94-98 su*
specti NVcckleinioy cl. v. 143 94 ἔλθοι AL 98 τ’ αὖ] τάν Μ

κείνων V (ἀπὸ τῶν ἐκεῖθεν Σ) z κείνου (κεῖνον Μ) rell. 100 παλαιὰν
codd. et Σ ἐκπερᾷ Α (ἐκπέραι Β)

