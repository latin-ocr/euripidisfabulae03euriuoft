EAENII

ἐγὼ μὲν εἵην, κεί πέφυχ’ ὅμως λάτρις,
ἐν τοῖσι γενναίοισιν ἠριθμημένος
δούλοισι, τοῦνομ’ οὐκ ἔχων ἐλεύθερον, 730
τὸν νοῦν δέ· κρεῖσσον γὰρ τόδ’ ἢ δυοῖν κακοῖν
ἕν’ ὄντα χρῆσθαι, τὰς φρένας τ’ ἔχειν κακὰς
ἄλλων τ’ ἀκούειν δοῦλον ὄντα τῶν πέλας.
Me. ἄγ’, ὧ γεραιέ, πολλὰ μὲν παρ’ ἀσπίδα
μοχθήματ’ ἐξέπλησας ἐκπονῶν ἐμοί, 735
καὶ νῦν μετασχὼν τῆς ἐμῆς εὐπραξίας
ἄγγειλον ἐλθὼν τοῖς λελειμμένοις φίλοις
τάδ’ ὡς ἔχονθ’ ηὕρηκας οἵ τ’ ἐσμὲν τύχης,
μένειν τ’ ἐπ’ ἀκταῖς τούς τ’ ἐμοὺς καραδοκεῖν
ἀγῶνας οἳ μένουσί μ’, ὡς ἐλπίζομεν, 740
κεί τήνδε πως δυναίμεθ’ ἐκκλέψαι χθονός,
φρουρεῖν ὅπως ἂν εἷς ἓν ἐλθόντες τύχης
ἐκ βαρβάρων σωθῶμεν, ἢν δυνώμεθα.
Αγ. ἔσται τάδ’, ὦναξ. ἀλλά τοι τὰ μάντεων
ἐσεῖδον ὡς φαῦλ’ ἐστὶ καὶ ψευδῶν πλέα. 745
οὐδ’ ἦν ἄρ’ ὑγιὲς οὐδὲν ἐμπύρου φλογὸς
οὐδὲ πτερωτῶν φθέγματ’· εὔηθες δέ τοι
τὸ καὶ δοκεῖν ὄρνιθας ὠφελεῖν βροτούς.
Κάλχας γὰρ οὐκ εἶπ’ οὐδ’ ἐσήμηνε στρατῷ
νεφέλης ὑπερθνῄσκοντας εἰσορῶν φίλους ' '750
οὐδ’ ”Ελενος, ἀλλὰ πόλις ἀνηρπάσθη μάτην.
εἴποις ἄν· Οὕνεχ’ ὁ θεὸς οὐκ ἠβούλετο;
τί δῆτα μαντευόμεθα; τοῖς θεοῖσι χρὴ
θύοντας αἰτεῖν ἀγαθά, μαντείας δ’ ἐᾶν·

728 κεί Musgrave t καὶ L P: εἷ Stob. ss. 62. 2 731 δυοῖν l:
δυεῖν LP 732 ἕν’ l: ἓν LP 734 ἄγ’] ἀλλ’ p 735 ἐκ
πόνων ἐμῶν L P : corr. Barnes 738 ἔχονθ’ Stephanus : ἔχων L P
εὕρηκας LP οἳ] οὗ Tyrwhitt 740 μένουσί μ’ ὡς Musgrave:
μένουσιν οὓς L : μέλλουσιν οὓς Ρ 741 κεῖ τήνδε πως LudV. Dindorf:
καὶ τήνδε πῶς L P ἐκκλέψαιρ 2 ἐκπλέξαι L P 745 ἐσεῖδον hic
L P 747 οὐδὲ Kirchhofl‘: οὔτε LP 751 οὐδ’ Ἕλενος Porson :
οὐδέν γε L ε οὐδέν 7' P 752 εἴποι Ρ ν. del. Cobet 753

μαντευόμεσθα L P

