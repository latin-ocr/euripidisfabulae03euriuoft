ΕΥΡΙΠΙΔΟΥ

ἣν Ἰφιγένειαν ὠνόμαζες ἐν δόμοις.
μήτηρ δ’ ὁμαρτεῖ, σῆς Κλυταιμήστρας δέμας,
καὶ παῖς Ὀρέστης, ὥς τι τερφθείης ἰδών,
χρόνον παλαιὸν δωμάτων ἔκδημος ὤν.
ἀλλ’ ὡς μακρὰν ἔτεινον, εὔρυτον παρὰ 420
κρήνην ἀναψύχουσι θηλύπουν βάσιν,
αὐταί τε πῶλοί τ’· ἐς δὲ λειμώνων χλόην
καθεῖμεν αὐτάς, ὡς βορᾶς γευσαίατο.
ἐγὼ δὲ πρόδρομος σῆς παρασκευῆς χάριν
ἥκω· πέπυσται γὰρ στρατός-ταχεῖα γὰρ 425
διῇξε φήμη--παῖδα σὴν ἀφιγμένην.
πᾶς δ’ ἐς θέαν ὅμιλος ἔρχεται δρόμῳ,
σὴν παῖδ’ ὅπως ἴδωσιν· οἱ δ’ εὐδαίμονες
ἐν πᾶσι κλεινοὶ καὶ περίβλεπτοι βροτοῖς.
λέγουσι δ’· (Ὑμέναιός τις ἦ τί πράσσεται; 430
ἦ πόθον ἔχων θυγατρὸς Ἀγαμέμνων ἄναξ
ἐκόμισε παῖδα; τῶν δ’ ἂν ἤκουσας τάδε·
Ἀρτέμιδι προτελίζουσι τὴν νεάνιδα,
Αὐλίδος ἀνάσσῃ. τίς νιν ἄξεταί ποτε;
ἀλλ’ εἶα, τάπὶ τοισίδ’ ἐξάρχου κανᾶ, 435
στεφανοῦσθε κρᾶτα καὶ σύ, ’Μενέλεως ἄναξ
ὑμέναιον εὐτρέπιζε καὶ κατὰ στέγας
λωτὸς βοάσθω καὶ ποδῶν ἔστω κτύπος·
φῶς γὲιρ τόδ’ ἥκει μακάριον τῇ παρθένῳ.
Αγ. ἐπῄνεσ’, ἀλλὰ στεῖχε δωμάτων ἔσω· 440
τὰ δ’ ἄλλ’ ἰούσης τῆς τύχης ἔσται καλῶς.

οἴμοι, τί φῶ δύστηνος; ἄρξωμαι πόθεν;
ἐς οἷ’ ἀνάγκης ζεύγματ’ ἐμπεπτώκαμεν.

416 ὧνόμαξας L P (ποτ’ add. ΡΞ) : corr. Markland: v. fortasse spurius
417 ὁμαρτοῖ primitus P σὴ Κλυταιμνήστρα δάμαρ Elmsley, cl. I. T. 22
422 τ’ Markland: ’γ’ L P 425 ταχεῖα γὰρ] ταχεῖα &kp 430 πράσ-
σεται ε super αι scripto L P : ε del. Ρ2 434 ποτε] πόσις Nauck
435 τοῖσι δ’ L P: τοῖσινῖ 438 λοτὸς primitus LP βοάτω Rauchen-
stein 442 ἄρξωμαι Burgcs: ἄρξομαι LP πόθεν Grotius: σέθεν L P
443 εἷς οἵ 1³²: εἰς οἷα γ’ L ct voluit P ἐπεπτώκαμεν P : corr. 1³²

