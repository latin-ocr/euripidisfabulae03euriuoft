ΕΥΡΙΠΙΔΟΥ

Με. ὃν μὴ σὺ φράζεις, πῶς ὑπολάβοιμ’ ἂν λόγον,·

Αγ. τὸ Σισύφειον σπέρμα πάντ’ οἶδεν τάδε.

Me. οὐκ ἔστ’ Ὀδυσσεὺς ὅ τι σὲ κάμὲ πημανεῖ. 525
Αγ. ποικίλος ἀεὶ πέφυκε τοῦ τ’ ὄχλου μέτα. ³
Με. φιλοτιμίᾳ μὲν ἐνέχεται, δεινῷ κακῷ. Ξ
Ay. οὐκ οὖν δοκεῖς νιν στάντ’ ἐν Ἀργείοις μέσοις

λέξειν ἃ Κάλχας θέσφατ’ ἐξηγήσατο, ἱ
κᾶμ’ ὡς ὑπέστην θῦμα, κᾷτ’ ἐψευδόμην, 530 Ἰ
Ἀρτέμιδι θύσειν ,· οὐ ξυναρπάσας στρατόν,

σὲ κᾶμ’ ἀποκτείναντας Ἀργείους κόρην

σφάξαι κελεύσει,· κᾶν πρὸς ’Ἄργος ἐκφύγω,

ἐλθόντες αὐτοῖς τείχεσιν Κυκλωπίοις

συναρπάσουσι καὶ κατασκάψουσι γῆν. 535
τοιαῦτα τάμὰ πήματ’· ὦ τάλας ἐγώ,

ὡς ἠπόρημαι πρὸς θεῶν τὰ νῦν τάδε.

ἕν μοι φύλαξον, Μενέλεως, ἀνὰ στρατὸν

ἐλθών, ὅπως ἂν μὴ Κλυταιμήστρα τάδε

μάθῃ, πρὶν ’Ἅιδῃ παῖδ’ ἐμὴν προσθῶ λαβών, 540

ὡς ἐπ’ ἐλαχίστοις δακρύοις πράσσω κακῶς.
’ὑμεῖς τε σιγήν, ὦ ξέναι, φυλάσσετε.

xo. — μάκαρες οἲ μετρίας θεοῦ [στρ.
μετά τε σωφροσύνας μετέ-
σχον λέκτρων Ἀφροδίτας, 545
γαλανείᾳ χρησάμενοι
μανιάδων οἴστρων, ὅθι δὴ

523 ὑπολάβοιμ’ ’ἂν Markland : ὑπολάβοιμεν L P: sortasse πῶς ὑπολά-
βοιμ’ ἂν ὃν σὺ μὴ φράζεις λόγον ; 524 οἶδεν p : εἶδε L P Ξ εἶδεν L² P²
526 τ’ Reiske: γ’ LP 528-542 interpolatori trib. Dindorf
528 δοκεῖς Musgrave τ δόκει L P, cf. Or. 1238 codd. νιν L t νυν Ρ :
δὴ suprascr. Ρ2 529 λέξιν primitus P 530 κᾷτ’ ἐψευδόμην
scrIpsi z κᾶτα ψεύδομαι L P: κᾷτ’ ἐψεύσομαι Kidd 531 οὐ Reiske :
ὓς L P 534 κυκλωπείοις L et ει ex ι facto P 537 ἧμπόλημαι
Kirchhoss' 539 κλυταιμνήστρας primitus P 542 cf. Ion. 666 sq.
543 super μάκαρες scr. εἰσιν L 545 θέλκτρων Nauck 547 μανιάδων

Χᾙεοὶςὶεἰιι z μαινόμεν“ L P ε μαινολῶν Nauck

