ΕΥΡΙΠΙΔΟΥ

Θε. ἀλλ’ εἷα· τοὺς μὲν Πελοπιδῶν ἐῶ νόμους·
καθαρὰ γὰρ ἡμῖν δώματ’· οὐ γὰρ ἐνθάδε 1430
ψυχὴν ἀφῆκε Μενέλεως’ ἴτω δέ τις
φράσων ὑπάρχοις τοῖς ἐμοῖς φέρειν γάμων
ἀγάλματ’ οἴκους εἰς ἐμούς· πᾶσαν δὲ χρὴ
γαῖαν βοᾶσθαι μακαρίαις ὑμνῳδίαις
ὑμέναιον Ἑλένης κάμόν, ὡς ζηλωτὸς ᾗ. 1435
σὺ δ’, ὦ ξέν’, ἐλθών, πελαγίους ἐς ἀγκάλας
τῷ τῆσδε πρίν ποτ’ ὄντι δοὺς πόσει τάδε,
πάλιν πρὸς οἴκους σπεῦδ’ ἐμὴν δάμαρτ’ ἔχων,
ὡς τοὺς γάμους τοὺς τῆσδε συνδαίσας ἐμοὶ
στέλλῃ πρὸς οἴκους ἢ μένων εὐδαιμονῇς. 1440
Με. ὦ Ζεῦ, πατήρ τε καὶ σοφὸς κλῄζῃ θεός,
βλέψον πρὸς ἡμᾶς καὶ μετάστησον κακῶν.
ἕλκουσι δ’ ἡμῖν πρὸς λέπας τὰς συμφορὰς
σπουδῇ σύναψαι· κᾶν ἄκρᾳ θίγῃς χερί,
ἥξομεν ἵν’ ἐλθεῖν βουλόμεσθα τῆς τύχης. 1445
ἃλις δὲ μόχθων οὓς ἐμοχθοῦμεν πάρος.
κέκλησθέ μοι, θεοί, πολλά, χρήσθ’ ὁμοῦ κλύειν
καὶ λύπρ’· ὀφείλω δ’ οὐκ ἀεὶ πράσσειν κακῶς,
ὀρθῷ δὲ βῆναι ποδί· μίαν δέ μοι χάριν
δόντες τὸ λοιπὸν εὐτυχῆ με θήσετε. 1450
Χο. Φοίνισσα Σιδωνιὰς ὦ [στρ. α’
ταχεῖα κώπα ῥοθίοισι, μάτηρ
εἰρεσίας φίλα,
χοραγὲ τῶν καλλιχόρων
δελφίνων, ὅταν αὔραις 1455
πέλαγος ἀνήνεμον ᾗ,

1433 χρὴ Matthiae: χρῆν L P 1435 ᾗ] ὧ XVecklein 1441 τε]

’γὰρ Kirchhoff 1443 λέπας Musgrave: λύπας L P 1447 χρήστ’
ἐμοῦ L P: corr. Nauck 1448 λυπρά· L: λυπρά γ’ L‘2 P 1452 ῥοθίοισι
Canter: ρόθυισι L P μάτηρ Matthiae z μήτηρ L P: Νηρέως Bad-
ham 1453 εἰρεσίας Fritzsche ε εἰρεσία l: ἐρεσία L P 1456 ἀνή-

νεμον scripsi: νήνεμον L P

