ΕΥΡΙΠΙΔΟΥ

δίωγμα φεύγων, εἰ σαφὴς οὗτος λόγος·
ζΕλένη δ’ ἐκλήθην. δι δὲ πεπόνθαμεν κακέι
λέγοιμ’ ἄν. ἦλθον τρεῖς θεαὶ κάλλους πέρι
Ἰδαῖον ἐς κευθμῶν’ Ἀλέξανδρον πάρα,
‘'Hpa Κύπρις τε διογενής τε παρθένος, ²5
μορφῆς θέλουσαι διαπεράνασθαι κρίσιν.
τούμὸν δὲ κάλλος, εἶ καλὸν τὸ δυστυχές,
Κύπρις προτείνασ’ ὡς Ἀλέξανδρος γαμεῖ,
νικᾷ. λιπὼν δὲ βούσταθμ’ Ἰδαῖος Πάρις
Σπάρτην ἀφίκεθ’ ὡς ε’μδν σχήσων λέχος. 30
‘'Hpa δὲ μεμφθεῖσ’ οὕνεκ’ οὐ νικᾷ θεάς,
ἐξηνέμωσε τᾶμ’ Ἀλεξάνδρῳ λέχη,
δίδωσι δ’ οὐκ ἔμ’, ἀλλ’ ὁμοιώσασ’ ἐμοὶ
εἴδωλον ἔμπνουν οὐρανοῦ ξυνθεῖσ’ ἄπο,
Πριάμου τυράννου παιδί· καὶ δοκεῖ μ’ ἔχειν- 35
κενὴν δόκησιν, οὐκ ἔχων. τὰ δ’ αὖ Διὸς
βουλεύματ’ ἄλλα τοῖσδε συμβαίνει κακοῖς·
πόλεμον γὰρ εἰσήνεγκεν Ἑλλήνων χθονὶ
καὶ Φρυξὶ δυστήνοισιν, ὡς ὄχλου βροτῶν
πλήθους τε κουφίσειε μητέρα χθόνα 40
γνωτόν τε θείη τὸν κράτιστον Ἑλλάδος.
Φρυγῶν δ’ ἐς ἀλκὴν προυτέθην ἐγὼ μὲν οὔ,
τὸ δ’ ὄνομα τούμόν, ἆθλον θἘλλησιν δορός.
λαβὼν δέ μ’ Ἑρμῆς ἐν πτυχαῖσιν αἰθέρος
νεφέλῃ καλύψας-οὐ γὰρ ἠμέλησέ μου 45
Ζεύς-τόνδ’ ἐς οἶκον Πρωτέως ἱδρύσατο,
πάντων προκρίνας σωφρονέστατον βροτῶν,
ἀκέραιον ὡς σῴσαιμι Μενέλεῳ λέχος.
κάγὼ μὲν ἐνθάδ’ εἴμ’, ὁ δ’ ἄθλιος πόσις
στράτευμ’ ἀθροίσας τὰς ε’μᾶς ἀναρπαγὰς 50
26 θέλουσι primitus L 28 προτείνασ’ τ ex σ sacto P 34 οὐρα-
νοῦ] cf. 584, Bac. 293, unde αἰθέρος Wecklein ἄπο Reiske: ὕπο LP

35 τυράννῳ Hermann, cl. Alc. 1150 42 προυθέμην ut videtur L P:
corr. Musgrave 48 μενέλεω L P

