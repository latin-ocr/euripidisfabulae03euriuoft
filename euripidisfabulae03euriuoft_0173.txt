ΟΡΕΣΤΗΣ

τεκομένα με μᾶτερ, ἀπὸ δ’ ὤλεσας
πατέρα τέκνα τε τάδε σέθεν ἀφ’ αἵματος·
ὀλόμεθ’ ἰσονέκυες, ὀλόμεθα. 200
σύ τε γὰρ ἐν νεκροῖς, τό τ’ ε’μόν οἴχεται
βίου τὸ πλέον μέρος ἐν στοναχαῖσί τε καὶ γόοισι
δάκρυσί τ’ ἐννυχίοις, ἄγαμος ²05
[ἐπὶ δ’] ἄτεκνος ἅτε βίοτον ἁ
μέλεος ἐς τὸν αἰὲν ἕλκω χρόνον.

Χο. ὅρα παροῦσα, παρθέν’ Ἠλέκτρα, πέλας,
μὴ κατθανών σε σύγγονος λέληθ’ ὅδε·
οὐ γάρ μ’ ἀρέσκει τῷ λίαν παρειμένῳ. 210
ΟΡΕΣΤΗΣ
ὦ φίλον ὕπνου θέλγητρον, ἐπίκουρον νόσου,
ὡς ἡδύ μοι προσῆλθες-ἐν δέοντί γε.
ὦ πότνια Λήθη τῶν κακῶν, ὡς εἶ σοφὴ
καὶ τοῖσι δυστυχοῦσιν εὐκταία θεός.
πόθεν ποτ’ ἦλθον δεῦρο; πῶς δ’ ἀφικόμην; 215
ἀμνημονῶ γάρ, τῶν πρὶν ἀπολειφθεὶς φρενῶν.
HA. ὦ φίλταθ’, ὥς μ’ ηὔφρανας εἰς ὕπνον πεσών.
βούλῃ θίγω σου κάνακουφίσω δέμας;
Ορ. λαβοῦ λαβοῦ δῆτ’, ἐκ δ’ ὄμορξον ἀθλίου
στόματος ἀφρώδη πέλανον ὀμμάτων τ’ ἐμῶν. 220
Ηλ. ἰδού· τὸ δούλευμ’ ἡδύ, κούκ ἀναίνομαι
ἀδέλφ’ ἀδελφῇ χειρὶ θεραπεύειν μέλη.
Ορ. ὑπόβαλε πλευροῖς πλευρά, καύχμώδη κόμην
ἄφελε προσώπου· λεπτὰ γὰρ λεύσσω κόραις.
199 τε om. A L 200 ὀλόμεσθ’ Α ὀλόμεθ’ ὀλόμεθ’ ἶσον νέκυες V
201 τὸ δ’ Α 204 στοναχαῖσι τὲ καὶ γόοις Α in margine; in textu

omiserat: στοναχαῖς L ’γόοις codd. 205 om. P: add. p
206 ἐπὶ δ’ L: ἔπιδ’ rell.: secl. Wilamowitz, e Σ irrepsisse ratus
208 παροῦσ’ Ἠλέκτρα, παρθένε primitus M 211 νόσον Α 212 γε
codd.: τε Stob. ss. 100, 1 215 πῶς δ’] πῶς L 216 aut
ante aut post τῶν πρὶν posse distingui monet Σ 217 εὔφρανας ΜΕ
2ῐὸ κᾶνακουφίζω suprascr. A 221 τὸ βούλευμ’ L 222 ἀδέλφ’
ἆδελφᾶ Μ 223 ὑπόβαλλε Α ⁷ πλευρὰν Α Ρ καὶ ἇχμώδη Μ :
κᾶχμώδη V 224 mipacs] νόσῳ γρ. Σ

