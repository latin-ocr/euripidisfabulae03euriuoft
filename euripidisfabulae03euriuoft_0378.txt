ΕΥΡΙΠΙΔΟΥ

ΑΓΓΕΛΟΣ ΠΟΙΜΗΝ
ἄναξ, τοιούτων δεσπόταισιν ἅγγελος
εἵην τὸ λοιπὸν οἷά σοι φέρω μαθεῖν. 265
Εκ. ἦ πόλλ’ ἀγρώταις σκαιὰ πρόσκειται φρενί·
καὶ γὰρ σὺ ποίμνας δεσπόταις τευχεσφόροις
ἥκειν ἔοικας ἀγγελῶν ἵν’ οὐ πρέπει.
οὐκ οἶσθα δῶμα τούμὸν ἢ θρόνους πατρός,
οἵ χρῆν γεγωνεῖν σ’ εὐτυχοῦντα ποίμνια,· 270
Αγ. σκαιοὶ βοτῆρές ε’σμεν· οὐκ ἄλλως λέγω.
ἀλλ’ οὐδὲν ἧσσον σοι φέρω κεδνοὺς λόγους.
Εκ. παῦσαι λέγων μοι τὰς προσαυλείους τύχας·
μάχας πρὸ χειρῶν καὶ δόρη βαστάζομεν.
Αγ. τοιαῦτα κάγὼ σημανῶν ἐλήλυθα· 275
ἀνὴρ γὰρ ἀλκῆς μυρίας στρατηλατῶν
στείχει φίλος σοὶ σύμμαχός τε τῇδε γῇ.
Εκ. ποίας πατρῴας γῆς ἐρημώσας πέδον;
Αγ. Θρῄκης· πατρὸς δὲ Στρυμόνος κικλήσκεται.
Εκ. Ῥῆσον τιθέντ’ ἔλεξας ἐν Τροίᾳ πόδα; 280
Αγ. ἔγνως· λόγου δὲ δὶς τόσου μ’ ἐκούφισας.
Εκ. καὶ πῶς πρὸς Ἴδης ὀργάδας πορεύεται,
πλαγχθεὶς πλατείας πεδιάδος θ’ ἁμαξιτοῦ,·
Αγ. οὐκ οἶδ’ ἀκριβῶς· εἰκάσαι γε μὴν πάρα.
νυκτὸς γὰρ οὔτι φαῦλον ἐμβαλεῖν στρατόν, 285
κλύοντα πλήρη πεδία πολεμίας χερός.
φόβον δ’ ἀγρώσταις, οἳ κατ’ Ἰδαῖον λέπας
οἰκοῦμεν αὐτόρριζον ἑστίαν χθονός,
παρέσχε δρυμὸν νυκτὸς ἔνθηρον μολών.

264 ’Ἄγγελος Ποιμήν scripsi : cs. Dram. Person: hic et 271 ποιμήν
O: ἅγγελος rell. (‘praestat illud: cf. Ποιμένας Sophocleam ':
Wilamowitz) 265 εἵην V Op : οἵην L P 266 ἀγρώταις VL:
ἀγρώσταις O P: cf. 287, Her. 377, Bac. 564 268 ἥκεις V
270 οῗ χρῆν VO (χρὴν V): οἷς χρὴ L P ποιμνίων Ο 271 notam
Αγ. hie omisit v. sequenti praef. Ρ, corr. p λέγω O : λέγεις VLP
276 ἀλκῆς LP: ἀρχῆς VO: αἰχμῆς Rauchenstein 277 σοὶ VLP:
σοι O 282 post 283 collocat O 283 πλατείαις LP: πατρῴας Ο

τ’ ἁμαξιτοῦ codd. 285 νυκτὸς] μορφῇ ’γὰρ οὔτι φαῦλον ἐσβαλεῖν
τινα Chr. Pat. 2096, cf. 2452: unde ὄρφνῃ Vater 287 cs. ad 266

