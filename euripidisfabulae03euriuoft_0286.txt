ΕΎΡΙΠΙΔΟΎ

λέοντος ὃν πάρειμι θηράσασ’ ἐγώ. 1215

Ka. ἕπεσθέ μοι φέροντες ἄθλιον βάρος
Πενθέως, ἔπεσθε, πρόσπολοι, δόμων πάρος,
οὗ σῶμα μοχθῶν μυρίοις ζητήμασιν
φέρω τόδ’, εὑρὼν ἐν Κιθαιρῶνος πτυχαῖς
διασπαρακτόν, κούδὲν ἐν ταύτῷ πέδῳ 1220
λαβών, ἐν ὕλῃ κείμενον δυσευρέτῳ.
ἤκουσα γάρ του θυγατέρων τολμήματα,
ἤδη κατ’ ἄστυ τειχέων ἔσω βεβὼς
σὺν τῷ γέροντι Τειρεσίᾳ Βακχῶν πάρα·
πάλιν δὲ κάμψας εἰς ὅρος κομίζομαι 1225
τὸν κατθανόντα παῖδα Μαινάδων ὕπο.
καὶ τὴν μὲν Ἀκτέων’ Ἀρισταίῳ ποτὲ
τεκοῦσαν εἶδον Αὐτονόην Ἰνώ θ’ ἅμα
ἔτ’ ἀμφὶ δρυμοὺς οἰστροπλῆγας ἀθλίας,
τὴν δ’ εἶπέ τίς μοι δεῦρο βακχείῳ ποδὶ 1230
στείχειν Ἀγαύην, οὐδ’ ἄκραντ’ ἠκούσαμεν·
λεύσσω γὰρ αὐτήν, ὄψιν οὐκ εὐδαίμονα.
Ay. πάτερ, μέγιστον κομπάσαι πάρεστί σοι,
πάντων ἀρίστας θυγατέρας σπεῖραι μακρῷ
θνητῶν· ἁπάσας εἷπον, ἐξόχως δ’ ἐμέ, 1235
ἢ τὰς παρ’ ἱστοῖς ἐκλιποῦσα κερκίδας
ἐς μείζον’ ἥκω, θῆρας ἀγρεύειν χεροῖν.
φέρω δ’ ἐν ὠλέναισιν, ὡς ὁρᾷς, τάδε
λαβοῦσα τάριστεῖα, σοῖσι πρὸς δόμοις
ὡς ἀγκρεμασθῇ· σὺ δέ, πάτερ, δέξαι χεροῖν· 1²40
γαυρούμενος δὲ τοῖς ἐμοῖς ἀγρεύμασιν
κάλει φίλους ἐς δαῖτα· μακάριος γὰρ εἳ,

1218 μόχθων Wecklein 1219 Κιθερῶνος Ρ 1223 ἔσω hic P
1224 πάρα Musgrave : πέρι Ρ 1227 &malcus ἆριστέω P: cf. 337
s&pz‹r7·e'a p) 1229 δρυμοὺς Bruhn : δρυμοῖς Ρ 1230 τήνδ’ Ρ
1232 αὐτήν Scaliger: αὐτῆς Ρ 1237 μεῖζον Chr. Pat. 163 θῆρας
in ras. scr. p 1240 ἀγκρεμασθῆ Hermann: ἂν κρεμασθῇ Ρ

1241 ἐκγαυμιῶν coni. &Vecklein : vid. sub¹ fine fabulae frag. 3 ἐμοῖς
Musurus: ἐμῆς Ρ

