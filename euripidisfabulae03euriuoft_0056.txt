ΕΥΡΙΠΙΔΟΥ

ἀλλ’ ἥδε πατέρα νέρθεν ἀνακαλούμενον
οὐκ ἀξιώσει τὸν πρὶν εὐκλεέστατον
κακῶς ἀκοῦσαι· κυρία γάρ ἐστι νῦν.
ὦ νέρτερ’ ἸΑιδη, καὶ σε σύμμαχον καλῶ,
ὃς πόλλ’ ἐδέξω τῆσδ’ ἕκατι σώματα 970
πεσόντα τώμῷ φασγάνῳ, μισθὸν δ’ ἔχεις·
ἢ νῦν ἐκείνους ἀπόδος ἐμψύχους πάλιν,
ἦ τήνδε πατρὸς εὐσεβοῦς ἀνάγκασον
κρείσσω φανεῖσαν τάμά γ’ ἀποδοῦναι λέχη.
εἰ δ’ ἐμὲ γυναῖκα τὴν ἐμὴν συλήσετε, 975
ἅ σοι παρέλιπεν ἥδε τῶν λόγων, φράσω.
ὅρκοις κεκλῄμεθ’, ὡς μάθῃς, ὦ παρθένε,
πρῶτον μὲν ἐλθεῖν διὰ μάχης σῷ συγγόνῳ·
κάκεῖνον ἦ ’μὲ δεῖ θανεῖν· ἁπλοῦς λόγος.
ἦν δ’ ἐς μὲν ἀλκὴν μὴ πόδ’ ἀντιθῇ ποδί, 980
λιμῷ δὲ θηρᾷ τύμβον ἱκετεύοντε νώ,
κτανεῖν δέδοκται τήνδε μοι κᾶπειτ’ ἐμὸν
πρὸς ἧπαρ ὦσαι δίστομον ξίφος τόδε
τύμβου ’πὶ νώτοις τοῦδ’, ἵν’ αἵματος ῥοαὶ
τάφου καταστάζωσι· κεισόμεσθα δὲ 985
νεκρὼ δύ’ ἑξῆς τῷδ’ ἐπὶ ξεστῷ τάφῳ,
ἀθάνατον ἄλγος σοί, ψόγος δὲ σῷ πατρί.
οὐ γὰρ γαμεῖ τήνδ’ οὔτε σύγγονος σέθεν
οὔτ’ ἄλλος οὐδείς· ἀλλ’ ἐγώ σφ’ ἀπάξομαι,
εἰ μὴ πρὸς οἴκους δυνάμεθ’, ἀλλὰ πρὸς νεκρούς. 990
τί ταῦτα; δακρύοις ἐς τὸ θῆλυ τρεπόμενος
ἐλεινὸς ἦν ἂν μᾶλλον ἦ δραστήριος.

973 seq. ἢ τήνδ’ ἀνάγκασόν ’γεβεὺσεβοῦς πατρὸς κρείσσω φανεῖσαν τᾶμ’
ἀποδοῦναι λέχη LP: traieci: μὴ εὐσεβοῦς πατρὸς ἥσσω Hermann:

tum τᾶμ’ ἐμοὶ δοῦναι Pssugk 977 κεκλήιμεθ’ ut videtur primitus L ε
κεκλήμεθ’ L⁴²P 980 ἐς hic L P πόδ’ Brodeau: πότ’ L P
981 λιμὸν P θηρᾷ Canter : θηρᾶν L P 982 τήνδ’ ἐμοὶ L P
984 τοῦδε L 985 καταστάζωσι L2 1³⁸3: καταστάζουσι LP ante

991 Theonoae ante 992 Menelai nota in P, ct δακρύεις pro δακρύοις p
991 τερπόμενος Ρ; corr. p 992 ἐλεεινὸς L P

