ΕΥΡΙΠΙΔΟΥ

Πε. ξυνέθεσθε κοινῇ τάδ’, ἵνα βακχεύητ’ ἀεί.

Δι. καὶ μὴν ξυνεθέμην-τοῦτό γ’ ἔστι-τῷ θεῷ.

Πε. ἐκφέρετέ μοι δεῦρ’ ὅπλα, σὺ δὲ παῦσαι λέγων.

Δι. a. 810
βούλῃ σφ’ ἐν ὄρεσι συγκαθημένας ἶδεῖν;

Πε. μάλιστα, μυρίον γε δοὺς χρυσοῦ σταθμόν.

Δι. τί δ’ εἰς ἔρωτα τοῦδε πέπτωκας μέγαν;

Πε. λυπρῶς νιν εἰσίδοιμ’ ἂν ἐξῳνωμένας.

Δι. ὅμως δ’ ἴδοις ἂν ἡδέως ἄ σοι πικρά,· 8ῐ5

Πε. σάφ’ ἴσθι, σιγῇ γ’ ὑπ’ ἐλάταις καθήμενος.

Δι. ἀλλ’ ἐξιχνεύσουσίν σε, κᾶν ἔλθῃς λάθρᾳ.

Πε. ἀλλ’ ἐμφανῶς· καλῶς γὰρ ἐξεῖπας τάδε.

Δι. ἄγωμεν οῧν σε κάπιχειρήσεις ὁδῷ,·

Πε. ἄγ’ ὡς τάχιστα, τοῦ χρόνου δέ σοι φθονῶ. 820

Δι. στεῖλαί νυν ἀμφὶ χρωτὶ βυσσίνους πέπλους.

Πε. τί δὴ τόδ’,· ἐς γυναῖκας ἐξ ἀνδρὸς τελῶ ;

Δι. μή σε κτάνωσιν, ἢν ἀνὴρ ὀφθῇς ἐκεῖ.

Πε. εὖ γ’ εἶπας αὖ τόδ’· ὥς τις εἳ πάλαι σοφός.

Δι. Διόνυσος ἡμᾶς ἐξεμούσωσεν τάδε. 825

Πε. πῶς οὖν γένοιτ’ ἂν ὃ, σύ με νουθετεῖς καλῶς;

Δι. ἐγὼ στελῶ σε δωμάτων ἔσω μολών.

Πε. τίνα στολήν,· ἢ θῆλυν,· ἀλλ’ αἰδώς μ’ ἔχει.

Δι. οὐκέτι θεατὴς μαινάδων πρόθυμος εἶ.

Πε. στολὴν δὲ τίνα φῂς ἀμφὶ χρῶτ’ ἐμὸν βαλεῖν; 830

Δι. κόμην μὲν ἐπὶ σῷ κρατὶ ταναὸν ἐκτενῶ.

Πε. τὸ δεύτερον δὲ σχῆμα τοῦ κόσμου τί μοι;

Δι. πέπλοι ποδήρεις· ἐπὶ κάρᾳ δ’ ἔσταιμιὶτρα.

Πε. ἦ καί τι πρὸς τοῖσδ’ ἄλλο προσθήσεις ἐμοί;

808 μὴνῂε μὴ Ρ ἔστι P: intellego ‘Pactum habetis tu
ct mulieres) ‘Immo ego et deus: lzoc quidem verum’: ἴσθι Mus-
grave: ξυνεθέμην τοῦτό ’γ’ ἔς τι Tyrwhitt 814 νιν] μὲν Bruhn
ἐξοινωμένας Ρ 816 ’γ’ Musurus z δ’ Ρ 817 ἐξιχνεύουσι κᾶν P:
supplevit Musgrave ἔλθῃς Pierson : θέλῃς Ρ 818 τόδε

Hermann 820 δέ σοι Nauck : δέ σ’ οὐ R 821 νυν Canter : νιν Ρ
824 αὖ τόδ’ ὡς Wecklein : αὐτὸ καὶ Ρ 829 μενοίδων Ρ 833 κάρα Ρ

