ΕΥΡΙΠΙΔΟΥ

κεί μὴ γὰρ εὐνῆς ἥψατ’, ἀλλ’ ἔχει λέχος.
οὗτος δὲ πῶλος τῇδ’ ἀνειμένος πόλει
θανὼν πατρῴαν γαῖαν ἐκσώσειεν ἄν.
πικρὸν δ’ Ἀδράστῳ νόστον Ἀργείοισί τε
θήσει, μέλαιναν κῆρ’ ἐπ’ ὄμμασιν βαλών, 950
κλεινάς τε Θήβας. τοῖνδ’ ἑλοῦ δυοῖν πότμοιν
τὸν ἕτερον· ἦ γὰρ παῖδα σῷσον ἦ πόλιν.
τὰ μὲν παρ’ ἡμῶν πάντ’ ἔχεις· ἡγοῦ, τέκνον,
πρὸς οἶκον. ὅστις δ’ ἐμπύρῳ χρῆται τέχνῃ,
μάταιος· ἣν μὲν ἐχθρὰ σημήνας τύχῃ, 955
πικρὸς καθέστηχ’ οῖς ἂν οἰωνοσκοπῇ·
ψευδῆ δ’ ὑπ’ οἴκτου τοῖσι χρωμένοις λέγων
ἀδικεῖ τὰ τῶν θεῶν. Φοῖβον ἀνθρώποις μόνον
χρῆν θεσπιῳδεῖν, ὃς δέδοικεν οὐδένα.
Xo. Κρέον, τί σιγᾷς γῆρυν ἄφθογγον σχάσας,· 960
κάμοὶ γὰρ οὐδὲν ἧσσον ἔκπληξις πάρα.
Κρ. τί δ’ ἄν τις εἵποι; δῆλον οἵ γ’ ἐμοὶ λόγοι.
ἐγὼ γὰρ οὔποτ’ ἐς τόδ’ εῗμι συμφορᾶς,
ὥστε σφαγέντα παῖδα προσθεῖναι πόλει.
πᾶσιν γὰρ ἀνθρώποισι φιλότεκνος βίος, 965
οὐδ’ ἂν τὸν αὑτοῦ παῖδά τις δοίη κτανεῖν.
μή μ’ εὐλογείτω τάμά τις κτείνων τέκνα.
αὐτὸς δ’-ἐν ὡραίῳ γὰρ ἕσταμεν βίου-
θνῇσκειν ἕτοιμος πατρίδος ἐκλυτήριον.
ἀλλ’ εἶα, τέκνον, πρὶν μαθεῖν πᾶσαν πόλιν, 970
ἀκόλαστ’ ἐάσας μάντεων θεσπίσματα,
φεῦγ’ ὡς τάχιστα τῆσδ’ ἀπαλλαχθεὶς χθονός·
λέξει γὰρ ἀρχαῖς καὶ στρατηλάταις τάδε,

946 del. Valckenaer 951 τῶνδ’ Ρ δοιοῖν Μ 953 ἡμῖν
Ρ : ὧν πάντ’ in rasura l 955—956 ἐχθρὰ . . . πικρὸς] πικρὰ . . .
ἐχθρὸς Valckenaer 961 ἧττον codd. 963 ειμι Μ : εἶμι V (sic)

964 προθεῖναι Ρ et sortasse primitus B et ut nunc est littera σ evanida
M 966 αὐτοῦ codd. τίς A δοίη τις L 968 ἵσταμαι Μ2 et
γρ. Β βίον Reiske et sortasse Σ : βίῳ codd. 969 ἕτοιμός εἶμι L
970 πᾶσαν om. M z add. M2 972 ἀπαλλ..,γεὶς AL et in ras. Β2

